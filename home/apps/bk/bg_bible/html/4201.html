<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4201.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4116.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4202.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 01</h1>


<p class='clParInd'><span class='clNumRed'>01</span>&ensp;Понеже мнозина предприеха да съчинят повест за съвършено потвърдените между нас събития,</p>
<p class='clParInd'><span class='clNumRed'>02</span>&ensp;както ни ги предадоха онези, които отначало са били очевидци и служители на словото,</p>
<p class='clParInd'><span class='clNumRed'>03</span>&ensp;видя се добре и на мене, който изследвах подробно всичко отначало, да ти пиша наред за това, почтени Теофиле,</p>
<p class='clParInd'><span class='clNumRed'>04</span>&ensp;за да познаеш достоверността на това, в което си бил поучаван.</p>
<p class='clParInd'><span class='clNumRed'>05</span>&ensp;В дните на Юдейския цар Ирод имаше един свещеник от Авиевия отряд на име Захария; и жена му беше от Аароновите потомци и се казваше Елисавета.</p>
<p class='clParInd'><span class='clNumRed'>06</span>&ensp;Те и двамата бяха праведни пред Бога, като ходеха непорочно във всички Господни заповеди и наредби.</p>
<p class='clParInd'><span class='clNumRed'>07</span>&ensp;Но нямаха дете, понеже Елисавета беше бездетна, а и двамата бяха в напреднала възраст.</p>
<p class='clParInd'><span class='clNumRed'>08</span>&ensp;И той, като свещенодействаше пред Бога по реда на своя отряд,</p>
<p class='clParInd'><span class='clNumRed'>09</span>&ensp;по обичая на свещеничеството, на него се падна по жребий да влезе в Господния храм и да кади.</p>
<p class='clParInd'><span class='clNumRed'>10</span>&ensp;И в часа на каденето цялото множество народ се молеше отвън.</p>
<p class='clParInd'><span class='clNumRed'>11</span>&ensp;Тогава му се яви ангел от Господа, който стоеше отдясно на кадилния олтар.</p>
<p class='clParInd'><span class='clNumRed'>12</span>&ensp;И Захария, като го видя, смути се и страх го обзе.</p>
<p class='clParInd'><span class='clNumRed'>13</span>&ensp;Но ангелът му каза: Не бой се, Захария, защото твоята молитва е чута и жена ти Елисавета ще ти роди син, когото ще наречеш Йоан.</p>
<p class='clParInd'><span class='clNumRed'>14</span>&ensp;Той ще ти бъде за радост и веселие; и мнозина ще се зарадват за неговото раждане.</p>
<p class='clParInd'><span class='clNumRed'>15</span>&ensp;Защото ще бъде велик пред Господа; вино и сикера няма да пие; и ще се изпълни със Святия Дух още от майчината си утроба.</p>
<p class='clParInd'><span class='clNumRed'>16</span>&ensp;И ще обърне мнозина от израелтяните към Господа, техния Бог.</p>
<p class='clParInd'><span class='clNumRed'>17</span>&ensp;Той ще върви пред Него в духа и силата на Илия, за да обърне сърцата на бащите към децата и непокорните към мъдростта на праведните, да приготви за Господа благоразположен народ.</p>
<p class='clParInd'><span class='clNumRed'>18</span>&ensp;А Захария каза на ангела: Как ще се уверя в това, защото аз съм стар, а и жена ми е в напреднала възраст?</p>
<p class='clParInd'><span class='clNumRed'>19</span>&ensp;Ангелът му отговори: Аз съм Гавриил, който стои пред Бога, и съм изпратен да ти говоря и да ти благовестя това.</p>
<p class='clParInd'><span class='clNumRed'>20</span>&ensp;И, ето, ще млъкнеш и няма да можеш да говориш до деня, когато ще се сбъдне това, защото не повярва на думите ми, които ще се изпълнят своевременно.</p>
<p class='clParInd'><span class='clNumRed'>21</span>&ensp;И народът чакаше Захария и се чудеше, че се бави в храма.</p>
<p class='clParInd'><span class='clNumRed'>22</span>&ensp;А когато излезе, той не можеше да проговори; и те разбраха, че е видял видение в храма, защото той им правеше знаци и оставаше ням.</p>
<p class='clParInd'><span class='clNumRed'>23</span>&ensp;И като изтекоха дните на службата му в храма, той си отиде у дома.</p>
<p class='clParInd'><span class='clNumRed'>24</span>&ensp;А след тези дни жена му Елисавета зачена; и се криеше пет месеца, като казваше:</p>
<p class='clParInd'><span class='clNumRed'>25</span>&ensp;Така ми стори Господ в дните, когато погледна милостиво, за да отнеме от човеците причината да ме укоряват.</p>
<p class='clParInd'><span class='clNumRed'>26</span>&ensp;А в шестия месец ангел Гавриил бе изпратен от Бога в галилейския град, наречен Назарет,</p>
<p class='clParInd'><span class='clNumRed'>27</span>&ensp;при една девица, сгодена за мъж на име Йосиф, от Давидовия дом; а името на девицата бе Мария.</p>
<p class='clParInd'><span class='clNumRed'>28</span>&ensp;И като дойде ангелът при нея, каза: Здравей, благодатна! Господ е с тебе; благословена си ти между жените.</p>
<p class='clParInd'><span class='clNumRed'>29</span>&ensp;А тя много се смути от думите му и си размишляваше какъв ли ще е този поздрав.</p>
<p class='clParInd'><span class='clNumRed'>30</span>&ensp;И ангелът й каза: Не бой се, Мария, защото си придобила Божието благоволение.</p>
<p class='clParInd'><span class='clNumRed'>31</span>&ensp;И, ето, ще заченеш в утробата си и ще родиш Син, Когото ще наречеш Исус.</p>
<p class='clParInd'><span class='clNumRed'>32</span>&ensp;Той ще бъде велик и ще бъде наречен Син на Всевишния; и Господ Бог ще Му даде престола на баща Му Давид.</p>
<p class='clParInd'><span class='clNumRed'>33</span>&ensp;Ще царува над Якововия дом до века; и царството Му няма да има край.</p>
<p class='clParInd'><span class='clNumRed'>34</span>&ensp;А Мария каза на ангела: Как ще стане това, тъй като мъж не познавам?</p>
<p class='clParInd'><span class='clNumRed'>35</span>&ensp;И ангелът й отговори: Святият Дух ще дойде върху теб и силата на Всевишния ще те осени; затова и Святият, Който ще се роди от тебе, ще се нарече Божий Син.</p>
<p class='clParInd'><span class='clNumRed'>36</span>&ensp;И, ето, твоята сродница Елисавета, и тя в старините си е заченала син; и това е шестият месец за нея, за която се казваше, че е бездетна.</p>
<p class='clParInd'><span class='clNumRed'>37</span>&ensp;Защото за Бога няма нищо невъзможно.</p>
<p class='clParInd'><span class='clNumRed'>38</span>&ensp;И Мария каза: Ето Господнята слугиня пред тебе; нека ми бъде според твоите думи. И ангелът си отиде от нея.</p>
<p class='clParInd'><span class='clNumRed'>39</span>&ensp;Посещението на Мария при Елисавета<br>През тези дни Мария стана и отиде бързо към хълмистата страна, в един Юдейски град,</p>
<p class='clParInd'><span class='clNumRed'>40</span>&ensp;и влезе в Захариевата къща, и поздрави Елисавета.</p>
<p class='clParInd'><span class='clNumRed'>41</span>&ensp;И щом Елисавета чу поздрава на Мария, младенецът заигра в утробата й; и Елисавета се изпълни със Святия Дух</p>
<p class='clParInd'><span class='clNumRed'>42</span>&ensp;и след като извика със силен глас, каза: Благословена си ти между жените и благословен е плодът на твоята утроба!</p>
<p class='clParInd'><span class='clNumRed'>43</span>&ensp;И откъде ми е тази чест, да дойде при мене майката на моя Господ?</p>
<p class='clParInd'><span class='clNumRed'>44</span>&ensp;Защото, ето, щом стигна гласът на твоя поздрав до ушите ми, младенецът заигра радостно в утробата ми.</p>
<p class='clParInd'><span class='clNumRed'>45</span>&ensp;И блажена е тази, която е повярвала, че ще се сбъдне казаното й от Господа.</p>
<p class='clParInd'><span class='clNumRed'>46</span>&ensp;И Мария каза:<br>Величае душата ми Господа</p>
<p class='clParInd'><span class='clNumRed'>47</span>&ensp;и зарадва се духът ми в Бога, Спасителя мой.</p>
<p class='clParInd'><span class='clNumRed'>48</span>&ensp;Защото погледна милостиво на ниското положение на слугинята Си;<br>и, ето, отсега ще ме облажават всички родове.</p>
<p class='clParInd'><span class='clNumRed'>49</span>&ensp;Защото Всемогъщият извърши за мене велики дела;<br>и свято е Неговото име.</p>
<p class='clParInd'><span class='clNumRed'>50</span>&ensp;И от родове в родове<br>Неговата милост<br>е върху онези, които се боят от Него.</p>
<p class='clParInd'><span class='clNumRed'>51</span>&ensp;Извърши силни дела със Своята ръка;<br>разпръсна онези, които са горделиви в мислите на сърцето си.</p>
<p class='clParInd'><span class='clNumRed'>52</span>&ensp;Свали владетели от престолите им<br>и издигна смирени.</p>
<p class='clParInd'><span class='clNumRed'>53</span>&ensp;Гладните напълни с блага,<br>а богатите отпрати празни.</p>
<p class='clParInd'><span class='clNumRed'>54</span>&ensp;Помогна на слугата Си Израел,<br>за да напомни да покаже Своята милост</p>
<p class='clParInd'><span class='clNumRed'>55</span>&ensp;(както беше говорил на бащите ни)<br>към Авраам и към неговото потомство до века.</p>
<p class='clParInd'><span class='clNumRed'>56</span>&ensp;А Мария, като преседя при нея около три месеца, се върна у дома си.</p>
<p class='clParInd'><span class='clNumRed'>57</span>&ensp;А на Елисавета дойде времето да роди; и тя роди син.</p>
<p class='clParInd'><span class='clNumRed'>58</span>&ensp;И като чуха съседите и роднините й, че Господ показал към нея велика милост, се радваха с нея.</p>
<p class='clParInd'><span class='clNumRed'>59</span>&ensp;И на осмия ден дойдоха да обрежат детенцето; и щяха да го нарекат Захария, по името на баща му.</p>
<p class='clParInd'><span class='clNumRed'>60</span>&ensp;Но майка му каза: Не, ще се нарече Йоан.</p>
<p class='clParInd'><span class='clNumRed'>61</span>&ensp;Казаха й: Няма никой в рода ти, който се нарича с това име.</p>
<p class='clParInd'><span class='clNumRed'>62</span>&ensp;И запитаха баща му със знаци как би искал той да го нарекат.</p>
<p class='clParInd'><span class='clNumRed'>63</span>&ensp;А той поиска дъсчица и написа тези думи: Йоан му е името. И те всички се зачудиха.</p>
<p class='clParInd'><span class='clNumRed'>64</span>&ensp;И начаса устата му се отвори и езикът му се развърза, и той проговори и благославяше Бога.</p>
<p class='clParInd'><span class='clNumRed'>65</span>&ensp;И страх обзе всичките им съседи; и за всичко това се говореше по цялата хълмиста страна на Юдея.</p>
<p class='clParInd'><span class='clNumRed'>66</span>&ensp;И всички, като чуха, пазеха това в сърцата си, като казваха: Какво ли ще бъде това дете? Защото Господнята ръка беше с него.</p>
<p class='clParInd'><span class='clNumRed'>67</span>&ensp;Тогава баща му Захария се изпълни със Святия Дух и пророкува, като казваше:</p>
<p class='clParInd'><span class='clNumRed'>68</span>&ensp;Благословен Господ, Израелевият Бог,<br>защото посети Своя народ и извърши изкупление за него.</p>
<p class='clParInd'><span class='clNumRed'>69</span>&ensp;И издигна рог на спасение за нас<br>в дома на слугата Си Давид</p>
<p class='clParInd'><span class='clNumRed'>70</span>&ensp;(както е говорил чрез устата на святите Си пророци от вековете),</p>
<p class='clParInd'><span class='clNumRed'>71</span>&ensp;избавление от неприятелите ни и от ръката на всички, които ни мразят,</p>
<p class='clParInd'><span class='clNumRed'>72</span>&ensp;за да покаже милост към бащите ни<br>и да спомни святия Свой завет,</p>
<p class='clParInd'><span class='clNumRed'>73</span>&ensp;клетвата, с която се закле на баща ни Авраам:</p>
<p class='clParInd'><span class='clNumRed'>74</span>&ensp;да даде на нас, освободени от ръката на неприятелите ни,<br>да Му служим без страх,</p>
<p class='clParInd'><span class='clNumRed'>75</span>&ensp;в святост и правда пред Него, през всичките си дни.</p>
<p class='clParInd'><span class='clNumRed'>76</span>&ensp;Да! И ти, детенце, пророк на Всевишния ще се наречеш; защото ще вървиш пред Господа, за да приготвиш пътищата за Него.</p>
<p class='clParInd'><span class='clNumRed'>77</span>&ensp;За да дадеш на Неговия народ да познае спасение<br>чрез прощаване греховете им,</p>
<p class='clParInd'><span class='clNumRed'>78</span>&ensp;поради съкровеното милосърдие на нашия Бог,<br>с което ще ни посети зора отгоре,</p>
<p class='clParInd'><span class='clNumRed'>79</span>&ensp;за да осияе седящите в тъмнина и в смъртна сянка;<br>така че да насочи стъпките ни в пътя на мира.</p>
<p class='clParInd'><span class='clNumRed'>80</span>&ensp;А детенцето растеше и крепнеше по дух; и беше в пустинята до деня, когато се яви на Израел.</p>


</span>

</div>
</div>
</body>
</html>
