<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4302.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4301.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4303.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 02</h1>


<p class='clParInd'><span class='clNumRed'>01</span>&ensp;На третия ден имаше сватба в Кана Галилейска и майката на Исус беше там.</p>
<p class='clParInd'><span class='clNumRed'>02</span>&ensp;И Исус и учениците Му бяха поканени на сватбата.</p>
<p class='clParInd'><span class='clNumRed'>03</span>&ensp;И когато се свърши виното, майката на Исус Му каза: Нямат вино.</p>
<p class='clParInd'><span class='clNumRed'>04</span>&ensp;А Исус й отговори: Какво имаш ти с Мене, жено? Часът Ми още не е дошъл.</p>
<p class='clParInd'><span class='clNumRed'>05</span>&ensp;Майка Му каза на слугите: Каквото ви каже, направете.</p>
<p class='clParInd'><span class='clNumRed'>06</span>&ensp;А там имаше шест каменни делви, поставени по обичая на юдейското очистване, които побираха по две или три мери.</p>
<p class='clParInd'><span class='clNumRed'>07</span>&ensp;Исус им каза: Напълнете делвите с вода. И ги напълниха догоре.</p>
<p class='clParInd'><span class='clNumRed'>08</span>&ensp;Тогава им каза: Налейте сега и занесете на настойника на угощението. И те занесоха.</p>
<p class='clParInd'><span class='clNumRed'>09</span>&ensp;И когато настойникът на угощението вкуси от водата, превърната на вино, и не знаеше откъде беше, обаче слугите, които бяха налели водата, знаеха, настойникът на угощението повика младоженеца и му каза:</p>
<p class='clParInd'><span class='clNumRed'>10</span>&ensp;Всеки човек слага първо доброто вино и по-лошото - след като се понапият; а ти си задържал доброто вино досега.</p>
<p class='clParInd'><span class='clNumRed'>11</span>&ensp;Това извърши Исус в Кана Галилейска като начало на знаменията Си и яви славата Си; и учениците Му повярваха в Него.</p>
<p class='clParInd'><span class='clNumRed'>12</span>&ensp;След това слезе в Капернаум, Той и майка Му, братята Му и учениците Му, и там престояха няколко дни.</p>
<p class='clParInd'><span class='clNumRed'>13</span>&ensp;И като наближаваше Пасхата на юдеите, Исус отиде в Йерусалим.</p>
<p class='clParInd'><span class='clNumRed'>14</span>&ensp;И намери в храма продавачите на волове, овце и гълъби и тези, които седяха и обменяха пари;</p>
<p class='clParInd'><span class='clNumRed'>15</span>&ensp;и направи бич от върви и изпъди всички тях от храма, както и овцете и воловете; изсипа парите на обменителите на пари и преобърна масите им;</p>
<p class='clParInd'><span class='clNumRed'>16</span>&ensp;а на тези, които продаваха гълъбите, каза: Вдигнете ги оттук; не правете Бащиния Ми дом дом на търговия.</p>
<p class='clParInd'><span class='clNumRed'>17</span>&ensp;Учениците Му си спомниха, че е писано: „Ревността за Твоя дом ще ме изяде.“</p>
<p class='clParInd'><span class='clNumRed'>18</span>&ensp;По този повод юдеите се обърнаха към Него и Му казаха: Какво знамение ще ни покажеш, щом правиш това?</p>
<p class='clParInd'><span class='clNumRed'>19</span>&ensp;Исус им отговори: Разрушете този храм и за три дни ще го издигна.</p>
<p class='clParInd'><span class='clNumRed'>20</span>&ensp;Тогава юдеите казаха: Този храм е бил граден в продължение на четиридесет и шест години, а Ти за три дни ли ще го издигнеш?</p>
<p class='clParInd'><span class='clNumRed'>21</span>&ensp;Но Той говореше за храма на тялото Си.</p>
<p class='clParInd'><span class='clNumRed'>22</span>&ensp;И така, когато бе възкресен от мъртвите, учениците Му си спомниха, че беше казал това; и повярваха на Писанието и думите, които Исус беше говорил.</p>
<p class='clParInd'><span class='clNumRed'>23</span>&ensp;И когато беше в Йерусалим по времето на празника Пасха, мнозина повярваха в Неговото име, като виждаха знаменията, които вършеше.</p>
<p class='clParInd'><span class='clNumRed'>24</span>&ensp;Но Исус не им се доверяваше, защото познаваше всички човеци</p>
<p class='clParInd'><span class='clNumRed'>25</span>&ensp;и защото Той нямаше нужда някой да Му свидетелства за човека, понеже сам знаеше какво има у човека.</p>


</span>

</div>
</div>
</body>
</html>
