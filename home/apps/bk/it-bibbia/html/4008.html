<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4008.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4007.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4009.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 08</h1>

<p class='clParInd'><span class='clNumRed'>01</span>Or quando egli fu sceso dal monte, molte turbe lo seguirono.</p>
<p class='clParInd'><span class='clNumRed'>02</span>Ed ecco un lebbroso, accostatosi, gli si prostrò dinanzi dicendo: Signore, se vuoi, tu puoi mondarmi.</p>
<p class='clParInd'><span class='clNumRed'>03</span>E Gesù, stesa la mano, lo toccò dicendo: Lo voglio, sii mondato. E in quell’istante egli fu mondato dalla sua lebbra.</p>
<p class='clParInd'><span class='clNumRed'>04</span>E Gesù gli disse: Guarda di non dirlo a nessuno: ma va’, mostrati al sacerdote e fa’ l’offerta che Mosè ha prescritto; e ciò serva loro di testimonianza.</p>
<p class='clParInd'><span class='clNumRed'>05</span>Or quand’egli fu entrato in Capernaum, un centurione venne a lui pregandolo e dicendo:</p>
<p class='clParInd'><span class='clNumRed'>06</span>Signore, il mio servitore giace in casa paralitico, gravemente tormentato.</p>
<p class='clParInd'><span class='clNumRed'>07</span>Gesù gli disse: Io verrò e lo guarirò. Ma il centurione rispondendo disse:</p>
<p class='clParInd'><span class='clNumRed'>08</span>Signore, io non son degno che tu entri sotto al mio tetto; ma di’ soltanto una parola e il mio servitore sarà guarito.</p>
<p class='clParInd'><span class='clNumRed'>09</span>Poiché anch’io son uomo sottoposto ad altri ed ho sotto di me de’ soldati; e dico a uno: Va’, ed egli va; e ad un altro: Vieni, ed egli viene; e al mio servo: Fa’ questo, ed egli lo fa.</p>
<p class='clParInd'><span class='clNumRed'>10</span>E Gesù, udito questo, ne restò maravigliato, e disse a quelli che lo seguivano: Io vi dico in verità che in nessuno, in Israele, ho trovato cotanta fede.</p>
<p class='clParInd'><span class='clNumRed'>11</span>Or io vi dico che molti verranno di Levante e di Ponente e sederanno a tavola con Abramo e Isacco e Giacobbe, nel regno dei cieli;</p>
<p class='clParInd'><span class='clNumRed'>12</span>ma i figliuoli del regno saranno gettati nelle tenebre di fuori. Quivi sarà il pianto e lo stridor de’ denti.</p>
<p class='clParInd'><span class='clNumRed'>13</span>E Gesù disse al centurione: Va’; e come hai creduto, siati fatto. E il servitore fu guarito in quell’ora stessa.</p>
<p class='clParInd'><span class='clNumRed'>14</span>Poi Gesù, entrato nella casa di Pietro, vide la suocera di lui che giaceva in letto con la febbre; ed egli le toccò la mano e la febbre la lasciò.</p>
<p class='clParInd'><span class='clNumRed'>15</span>Ella si alzò e si mise a servirlo.</p>
<p class='clParInd'><span class='clNumRed'>16</span>Poi, venuta la sera, gli presentarono molti indemoniati; ed egli con la parola, scacciò gli spiriti e guarì tutti i malati,</p>
<p class='clParInd'><span class='clNumRed'>17</span>affinché si adempisse quel che fu detto per bocca del profeta Isaia: Egli stesso ha preso le nostre infermità, ed ha portato le nostre malattie.</p>
<p class='clParInd'><span class='clNumRed'>18</span>Or Gesù, vedendo una gran folla intorno a sé, comandò che si passasse all’altra riva.</p>
<p class='clParInd'><span class='clNumRed'>19</span>Allora uno scriba, accostatosi, gli disse: Maestro, io ti seguirò dovunque tu vada.</p>
<p class='clParInd'><span class='clNumRed'>20</span>E Gesù gli disse: Le volpi hanno delle tane e gli uccelli del cielo dei nidi, ma il Figliuol dell’uomo non ha dove posare il capo.</p>
<p class='clParInd'><span class='clNumRed'>21</span>E un altro dei discepoli gli disse: Signore, permettimi d’andare prima a seppellir mio padre.</p>
<p class='clParInd'><span class='clNumRed'>22</span>Ma Gesù gli disse: Seguitami, e lascia i morti seppellire i loro morti.</p>
<p class='clParInd'><span class='clNumRed'>23</span>Ed essendo egli entrato nella barca, i suoi discepoli lo seguirono.</p>
<p class='clParInd'><span class='clNumRed'>24</span>Ed ecco farsi in mare una così gran burrasca, che la barca era coperta dalle onde; ma Gesù dormiva.</p>
<p class='clParInd'><span class='clNumRed'>25</span>E i suoi discepoli, accostatisi, lo svegliarono dicendo: Signore, salvaci, siam perduti.</p>
<p class='clParInd'><span class='clNumRed'>26</span>Ed egli disse loro: Perché avete paura, o gente di poca fede? Allora, levatosi, sgridò i venti ed il mare, e si fece gran bonaccia.</p>
<p class='clParInd'><span class='clNumRed'>27</span>E quegli uomini ne restaron maravigliati e dicevano: Che uomo è mai questo che anche i venti e il mare gli obbediscono?</p>
<p class='clParInd'><span class='clNumRed'>28</span>E quando fu giunto all’altra riva, nel paese de’ Gadareni, gli si fecero incontro due indemoniati, usciti dai sepolcri, così furiosi, che niuno potea passar per quella via.</p>
<p class='clParInd'><span class='clNumRed'>29</span>Ed ecco si misero a gridare: Che v’è fra noi e te, Figliuol di Dio? Sei tu venuto qua prima del tempo per tormentarci?</p>
<p class='clParInd'><span class='clNumRed'>30</span>Or lungi da loro v’era un gran branco di porci che pasceva.</p>
<p class='clParInd'><span class='clNumRed'>31</span>E i demonî lo pregavano dicendo: Se tu ci scacci, mandaci in quel branco di porci.</p>
<p class='clParInd'><span class='clNumRed'>32</span>Ed egli disse loro: Andate. Ed essi, usciti, se ne andarono nei porci; ed ecco tutto il branco si gettò a precipizio giù nel mare, e perirono nelle acque.</p>
<p class='clParInd'><span class='clNumRed'>33</span>E quelli che li pasturavano fuggirono; e andati nella città raccontarono ogni cosa e il fatto degl’indemoniati.</p>
<p class='clParInd'><span class='clNumRed'>34</span>Ed ecco tutta la città uscì incontro a Gesù; e, come lo videro lo pregarono che si partisse dai loro confini.</p>


</div>
</div>
</body>
</html>
