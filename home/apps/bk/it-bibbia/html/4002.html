<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4002.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4001.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4003.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 02</h1>

<p class='clParInd'><span class='clNumRed'>01</span>Or essendo Gesù nato in Betleem di Giudea, ai dì del re Erode, ecco dei magi d’Oriente arrivarono in Gerusalemme, dicendo:</p>
<p class='clParInd'><span class='clNumRed'>02</span>Dov’è il re de’ Giudei che è nato? Poiché noi abbiam veduto la sua stella in Oriente e siam venuti per adorarlo.</p>
<p class='clParInd'><span class='clNumRed'>03</span>Udito questo, il re Erode fu turbato, e tutta Gerusalemme con lui.</p>
<p class='clParInd'><span class='clNumRed'>04</span>E radunati tutti i capi sacerdoti e gli scribi del popolo, s’informò da loro dove il Cristo dovea nascere.</p>
<p class='clParInd'><span class='clNumRed'>05</span>Ed essi gli dissero: In Betleem di Giudea; poiché così è scritto per mezzo del profeta:</p>
<p class='clParInd'><span class='clNumRed'>06</span>E tu, Betleem, terra di Giuda, non sei punto la minima fra le città principali di Giuda; perché da te uscirà un Principe, che pascerà il mio popolo Israele.</p>
<p class='clParInd'><span class='clNumRed'>07</span>Allora Erode, chiamati di nascosto i magi, s’informò esattamente da loro del tempo in cui la stella era apparita;</p>
<p class='clParInd'><span class='clNumRed'>08</span>e mandandoli a Betleem, disse loro: Andate e domandate diligentemente del fanciullino; e quando lo avrete trovato, fatemelo sapere, affinché io pure venga ad adorarlo.</p>
<p class='clParInd'><span class='clNumRed'>09</span>Essi dunque, udito il re, partirono; ed ecco la stella che aveano veduta in Oriente, andava dinanzi a loro, finché, giunta al luogo dov’era il fanciullino, vi si fermò sopra.</p>
<p class='clParInd'><span class='clNumRed'>10</span>Ed essi, veduta la stella, si rallegrarono di grandissima allegrezza.</p>
<p class='clParInd'><span class='clNumRed'>11</span>Ed entrati nella casa, videro il fanciullino con Maria sua madre; e prostratisi, lo adorarono; ed aperti i loro tesori, gli offrirono dei doni: oro, incenso e mirra.</p>
<p class='clParInd'><span class='clNumRed'>12</span>Poi, essendo stati divinamente avvertiti in sogno di non ripassare da Erode, per altra via tornarono al loro paese.</p>
<p class='clParInd'><span class='clNumRed'>13</span>Partiti che furono, ecco un angelo del Signore apparve in sogno a Giuseppe e gli disse: Lèvati, prendi il fanciullino e sua madre, e fuggi in Egitto, e sta’ quivi finch’io non tel dica; perché Erode cercherà il fanciullino per farlo morire.</p>
<p class='clParInd'><span class='clNumRed'>14</span>Egli dunque levatosi, prese di notte il fanciullino e sua madre, e si ritirò in Egitto;</p>
<p class='clParInd'><span class='clNumRed'>15</span>ed ivi stette fino alla morte di Erode, affinché si adempiesse quello che fu detto dal Signore per mezzo del profeta: Fuor d’Egitto chiamai il mio figliuolo.</p>
<p class='clParInd'><span class='clNumRed'>16</span>Allora Erode vedutosi beffato dai magi, si adirò gravemente, e mandò ad uccidere tutti i maschi ch’erano in Betleem e in tutto il suo territorio dall’età di due anni in giù, secondo il tempo del quale s’era esattamente informato dai magi.</p>
<p class='clParInd'><span class='clNumRed'>17</span>Allora si adempié quello che fu detto per bocca del profeta Geremia:</p>
<p class='clParInd'><span class='clNumRed'>18</span>Un grido è stato udito in Rama; un pianto ed un lamento grande: Rachele piange i suoi figliuoli e ricusa d’esser consolata, perché non sono più.</p>
<p class='clParInd'><span class='clNumRed'>19</span>Ma dopo che Erode fu morto, ecco un angelo del Signore apparve in sogno a Giuseppe in Egitto, e gli disse:</p>
<p class='clParInd'><span class='clNumRed'>20</span>Lèvati, prendi il fanciullino e sua madre, e vattene nel paese d’Israele; perché son morti coloro che cercavano la vita del fanciullino.</p>
<p class='clParInd'><span class='clNumRed'>21</span>Ed egli, levatosi, prese il fanciullino e sua madre ed entrò nel paese d’Israele.</p>
<p class='clParInd'><span class='clNumRed'>22</span>Ma udito che in Giudea regnava Archelao invece d’Erode, suo padre, temette d’andar colà; ed essendo stato divinamente avvertito in sogno, si ritirò nelle parti della Galilea,</p>
<p class='clParInd'><span class='clNumRed'>23</span>e venne ad abitare in una città detta Nazaret, affinché si adempiesse quello ch’era stato detto dai profeti, ch’egli sarebbe chiamato Nazareno.</p>


</div>
</div>
</body>
</html>
