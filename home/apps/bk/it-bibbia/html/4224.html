<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4224.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4223.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4301.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 24</h1>

<p class='clParInd'><span class='clNumRed'>01</span>Durante il sabato si riposarono, secondo il comandamento; ma il primo giorno della settimana, la mattina, molto per tempo, esse si recarono al sepolcro, portando gli aromi che aveano preparato.</p>
<p class='clParInd'><span class='clNumRed'>02</span>E trovarono la pietra rotolata dal sepolcro.</p>
<p class='clParInd'><span class='clNumRed'>03</span>Ma essendo entrate, non trovarono il corpo del Signor Gesù.</p>
<p class='clParInd'><span class='clNumRed'>04</span>Ed avvenne che mentre se ne stavano perplesse di ciò, ecco che apparvero dinanzi a loro due uomini in vesti sfolgoranti;</p>
<p class='clParInd'><span class='clNumRed'>05</span>ed essendo esse impaurite, e chinando il viso a terra, essi dissero loro: Perché cercate il vivente fra i morti?</p>
<p class='clParInd'><span class='clNumRed'>06</span>Egli non è qui, ma è risuscitato; ricordatevi com’egli vi parlò quand’era ancora in Galilea,</p>
<p class='clParInd'><span class='clNumRed'>07</span>dicendo che il Figliuol dell’uomo doveva esser dato nelle mani d’uomini peccatori ed esser crocifisso, e il terzo giorno risuscitare.</p>
<p class='clParInd'><span class='clNumRed'>08</span>Ed esse si ricordarono delle sue parole;</p>
<p class='clParInd'><span class='clNumRed'>09</span>e tornate dal sepolcro, annunziarono tutte queste cose agli undici e a tutti gli altri.</p>
<p class='clParInd'><span class='clNumRed'>10</span>Or quelle che dissero queste cose agli apostoli, erano: Maria Maddalena, Giovanna, Maria madre di Giacomo, e le altre donne che eran con loro.</p>
<p class='clParInd'><span class='clNumRed'>11</span>E quelle parole parvero loro un vaneggiare, e non prestaron fede alle donne.</p>
<p class='clParInd'><span class='clNumRed'>12</span>Ma Pietro, levatosi, corse al sepolcro; ed essendosi chinato a guardare, vide le sole lenzuola; e se ne andò maravigliandosi fra se stesso di quel che era avvenuto.</p>
<p class='clParInd'><span class='clNumRed'>13</span>Ed ecco, due di loro se ne andavano in quello stesso giorno a un villaggio nominato Emmaus, distante da Gerusalemme sessanta stadi;</p>
<p class='clParInd'><span class='clNumRed'>14</span>e discorrevano tra loro di tutte le cose che erano accadute.</p>
<p class='clParInd'><span class='clNumRed'>15</span>Ed avvenne che mentre discorrevano e discutevano insieme, Gesù stesso si accostò e cominciò a camminare con loro.</p>
<p class='clParInd'><span class='clNumRed'>16</span>Ma gli occhi loro erano impediti così da non riconoscerlo.</p>
<p class='clParInd'><span class='clNumRed'>17</span>Ed egli domandò loro: Che discorsi son questi che tenete fra voi cammin facendo? Ed essi si fermarono tutti mesti.</p>
<p class='clParInd'><span class='clNumRed'>18</span>E l’un de’ due, per nome Cleopa, rispondendo, gli disse: Tu solo, tra i forestieri, stando in Gerusalemme, non hai saputo le cose che sono in essa avvenute in questi giorni?</p>
<p class='clParInd'><span class='clNumRed'>19</span>Ed egli disse loro: Quali? Ed essi gli risposero: Il fatto di Gesù Nazareno, che era un profeta potente in opere e in parole dinanzi a Dio e a tutto il popolo;</p>
<p class='clParInd'><span class='clNumRed'>20</span>e come i capi sacerdoti e i nostri magistrati l’hanno fatto condannare a morte, e l’hanno crocifisso.</p>
<p class='clParInd'><span class='clNumRed'>21</span>Or noi speravamo che fosse lui che avrebbe riscattato Israele; invece, con tutto ciò, ecco il terzo giorno da che queste cose sono avvenute.</p>
<p class='clParInd'><span class='clNumRed'>22</span>Vero è che certe donne d’infra noi ci hanno fatto stupire; essendo andate la mattina di buon’ora al sepolcro,</p>
<p class='clParInd'><span class='clNumRed'>23</span>e non avendo trovato il corpo di lui, son venute dicendo d’aver avuto anche una visione d’angeli, i quali dicono ch’egli vive.</p>
<p class='clParInd'><span class='clNumRed'>24</span>E alcuni de’ nostri sono andati al sepolcro, e hanno trovato la cosa così come aveano detto le donne; ma lui non l’hanno veduto.</p>
<p class='clParInd'><span class='clNumRed'>25</span>Allora Gesù disse loro: O insensati e tardi di cuore a credere a tutte le cose che i profeti hanno dette!</p>
<p class='clParInd'><span class='clNumRed'>26</span>Non bisognava egli che il Cristo soffrisse queste cose ed entrasse quindi nella sua gloria?</p>
<p class='clParInd'><span class='clNumRed'>27</span>E cominciando da Mosè e da tutti i profeti, spiegò loro in tutte le Scritture le cose che lo concernevano.</p>
<p class='clParInd'><span class='clNumRed'>28</span>E quando si furono avvicinati al villaggio dove andavano, egli fece come se volesse andar più oltre.</p>
<p class='clParInd'><span class='clNumRed'>29</span>Ed essi gli fecero forza, dicendo: Rimani con noi, perché si fa sera e il giorno è già declinato. Ed egli entrò per rimaner con loro.</p>
<p class='clParInd'><span class='clNumRed'>30</span>E quando si fu messo a tavola con loro, prese il pane, lo benedisse, e spezzatolo lo dette loro.</p>
<p class='clParInd'><span class='clNumRed'>31</span>E gli occhi loro furono aperti, e lo riconobbero; ma egli sparì d’innanzi a loro.</p>
<p class='clParInd'><span class='clNumRed'>32</span>Ed essi dissero l’uno all’altro: Non ardeva il cuor nostro in noi mentr’egli ci parlava per la via, mentre ci spiegava le Scritture?</p>
<p class='clParInd'><span class='clNumRed'>33</span>E levatisi in quella stessa ora, tornarono a Gerusalemme e trovarono adunati gli undici e quelli ch’eran con loro,</p>
<p class='clParInd'><span class='clNumRed'>34</span>i quali dicevano: Il Signore è veramente risuscitato ed è apparso a Simone.</p>
<p class='clParInd'><span class='clNumRed'>35</span>Ed essi pure raccontarono le cose avvenute loro per la via, e come era stato da loro riconosciuto nello spezzare il pane.</p>
<p class='clParInd'><span class='clNumRed'>36</span>Or mentr’essi parlavano di queste cose, Gesù stesso comparve in mezzo a loro, e disse: Pace a voi!</p>
<p class='clParInd'><span class='clNumRed'>37</span>Ma essi, smarriti e impauriti, pensavano di vedere uno spirito.</p>
<p class='clParInd'><span class='clNumRed'>38</span>Ed egli disse loro: Perché siete turbati? E perché vi sorgono in cuore tali pensieri?</p>
<p class='clParInd'><span class='clNumRed'>39</span>Guardate le mie mani ed i miei piedi, perché son ben io; palpatemi e guardate; perché uno spirito non ha carne e ossa come vedete che ho io.</p>
<p class='clParInd'><span class='clNumRed'>40</span>E detto questo, mostrò loro le mani e i piedi.</p>
<p class='clParInd'><span class='clNumRed'>41</span>Ma siccome per l’allegrezza non credevano ancora, e si stupivano, disse loro: Avete qui nulla da mangiare?</p>
<p class='clParInd'><span class='clNumRed'>42</span>Essi gli porsero un pezzo di pesce arrostito;</p>
<p class='clParInd'><span class='clNumRed'>43</span>ed egli lo prese, e mangiò in loro presenza.</p>
<p class='clParInd'><span class='clNumRed'>44</span>Poi disse loro: Queste son le cose che io vi dicevo quand’ero ancora con voi: che bisognava che tutte le cose scritte di me nella legge di Mosè, ne’ profeti e nei Salmi, fossero adempiute.</p>
<p class='clParInd'><span class='clNumRed'>45</span>Allora aprì loro la mente per intendere le Scritture, e disse loro:</p>
<p class='clParInd'><span class='clNumRed'>46</span>Così è scritto, che il Cristo soffrirebbe, e risusciterebbe dai morti il terzo giorno,</p>
<p class='clParInd'><span class='clNumRed'>47</span>e che nel suo nome si predicherebbe ravvedimento e remission dei peccati a tutte le genti, cominciando da Gerusalemme.</p>
<p class='clParInd'><span class='clNumRed'>48</span>Or voi siete testimoni di queste cose.</p>
<p class='clParInd'><span class='clNumRed'>49</span>Ed ecco, io mando su voi quello che il Padre mio ha promesso; quant’è a voi, rimanete in questa città, finché dall’alto siate rivestiti di potenza.</p>
<p class='clParInd'><span class='clNumRed'>50</span>Poi li condusse fuori fino presso Betania; e levate in alto le mani, li benedisse.</p>
<p class='clParInd'><span class='clNumRed'>51</span>E avvenne che mentre li benediva, si dipartì da loro e fu portato su nel cielo.</p>
<p class='clParInd'><span class='clNumRed'>52</span>Ed essi, adoratolo, tornarono a Gerusalemme con grande allegrezza;</p>
<p class='clParInd'><span class='clNumRed'>53</span>ed erano del continuo nel tempio, benedicendo Iddio.</p>


</div>
</div>
</body>
</html>
