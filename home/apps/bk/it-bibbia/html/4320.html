<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4320.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4319.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4321.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 20</h1>

<p class='clParInd'><span class='clNumRed'>01</span>Or il primo giorno della settimana, la mattina per tempo, mentr’era ancora buio, Maria Maddalena venne al sepolcro, e vide la pietra tolta dal sepolcro.</p>
<p class='clParInd'><span class='clNumRed'>02</span>Allora corse e venne da Simon Pietro e dall’altro discepolo che Gesù amava, e disse loro: Han tolto il Signore dal sepolcro, e non sappiamo dove l’abbiano posto.</p>
<p class='clParInd'><span class='clNumRed'>03</span>Pietro dunque e l’altro discepolo uscirono e si avviarono al sepolcro.</p>
<p class='clParInd'><span class='clNumRed'>04</span>Correvano ambedue assieme; ma l’altro discepolo corse innanzi più presto di Pietro, e giunse primo al sepolcro;</p>
<p class='clParInd'><span class='clNumRed'>05</span>e chinatosi, vide i pannilini giacenti, ma non entrò.</p>
<p class='clParInd'><span class='clNumRed'>06</span>Giunse intanto anche Simon Pietro che lo seguiva, ed entrò nel sepolcro, e vide i pannilini giacenti,</p>
<p class='clParInd'><span class='clNumRed'>07</span>e il sudario ch’era stato sul capo di Gesù, non giacente coi pannilini, ma rivoltato in un luogo a parte.</p>
<p class='clParInd'><span class='clNumRed'>08</span>Allora entrò anche l’altro discepolo che era giunto primo al sepolcro, e vide, e credette.</p>
<p class='clParInd'><span class='clNumRed'>09</span>Perché non aveano ancora capito la Scrittura, secondo la quale egli dovea risuscitare dai morti.</p>
<p class='clParInd'><span class='clNumRed'>10</span>I discepoli dunque se ne tornarono a casa.</p>
<p class='clParInd'><span class='clNumRed'>11</span>Ma Maria se ne stava di fuori presso al sepolcro a piangere. E mentre piangeva, si chinò per guardar dentro al sepolcro,</p>
<p class='clParInd'><span class='clNumRed'>12</span>ed ecco, vide due angeli, vestiti di bianco, seduti uno a capo e l’altro a’ piedi, là dov’era giaciuto il corpo di Gesù.</p>
<p class='clParInd'><span class='clNumRed'>13</span>Ed essi le dissero: Donna, perché piangi? Ella disse loro: Perché han tolto il mio Signore, e non so dove l’abbiano posto.</p>
<p class='clParInd'><span class='clNumRed'>14</span>Detto questo, si voltò indietro, e vide Gesù in piedi; ma non sapeva che era Gesù.</p>
<p class='clParInd'><span class='clNumRed'>15</span>Gesù le disse: Donna, perché piangi? Chi cerchi? Ella, pensando che fosse l’ortolano, gli disse: Signore, se tu l’hai portato via, dimmi dove l’hai posto, e io lo prenderò.</p>
<p class='clParInd'><span class='clNumRed'>16</span>Gesù le disse: Maria! Ella, rivoltasi, gli disse in ebraico: Rabbunì! che vuol dire: Maestro!</p>
<p class='clParInd'><span class='clNumRed'>17</span>Gesù le disse: Non mi toccare, perché non sono ancora salito al Padre; ma va’ dai miei fratelli, e di’ loro: Io salgo al Padre mio e Padre vostro, all’Iddio mio e Iddio vostro.</p>
<p class='clParInd'><span class='clNumRed'>18</span>Maria Maddalena andò ad annunziare ai discepoli che avea veduto il Signore, e ch’egli le avea dette queste cose.</p>
<p class='clParInd'><span class='clNumRed'>19</span>Or la sera di quello stesso giorno, ch’era il primo della settimana, ed essendo, per timor de’ Giudei, serrate le porte del luogo dove si trovavano i discepoli, Gesù venne e si presentò quivi in mezzo, e disse loro:</p>
<p class='clParInd'><span class='clNumRed'>20</span>Pace a voi! E detto questo, mostrò loro le mani ed il costato. I discepoli dunque, com’ebbero veduto il Signore, si rallegrarono.</p>
<p class='clParInd'><span class='clNumRed'>21</span>Allora Gesù disse loro di nuovo: Pace a voi! Come il Padre mi ha mandato, anch’io mando voi.</p>
<p class='clParInd'><span class='clNumRed'>22</span>E detto questo, soffiò su loro e disse: Ricevete lo Spirito Santo.</p>
<p class='clParInd'><span class='clNumRed'>23</span>A chi rimetterete i peccati, saranno rimessi; a chi li riterrete, saranno ritenuti.</p>
<p class='clParInd'><span class='clNumRed'>24</span>Or Toma, detto Didimo, uno de’ dodici, non era con loro quando venne Gesù.</p>
<p class='clParInd'><span class='clNumRed'>25</span>Gli altri discepoli dunque gli dissero: Abbiam veduto il Signore! Ma egli disse loro: Se io non vedo nelle sue mani il segno de’ chiodi, e se non metto il mio dito nel segno de’ chiodi, e se non metto la mia mano nel suo costato, io non crederò.</p>
<p class='clParInd'><span class='clNumRed'>26</span>E otto giorni dopo, i suoi discepoli eran di nuovo in casa, e Toma era con loro. Venne Gesù, a porte chiuse, e si presentò in mezzo a loro, e disse: Pace a voi!</p>
<p class='clParInd'><span class='clNumRed'>27</span>Poi disse a Toma: Porgi qua il dito, e vedi le mie mani; e porgi la mano e mettila nel mio costato; e non essere incredulo, ma credente.</p>
<p class='clParInd'><span class='clNumRed'>28</span>Toma gli rispose e disse: Signor mio e Dio mio!</p>
<p class='clParInd'><span class='clNumRed'>29</span>Gesù gli disse: Perché m’hai veduto, tu hai creduto; beati quelli che non han veduto, e hanno creduto!</p>
<p class='clParInd'><span class='clNumRed'>30</span>Or Gesù fece in presenza dei discepoli molti altri miracoli, che non sono scritti in questo libro;</p>
<p class='clParInd'><span class='clNumRed'>31</span>ma queste cose sono scritte, affinché crediate che Gesù è il Cristo, il Figliuol di Dio, e affinché, credendo, abbiate vita nel suo nome.</p>


</div>
</div>
</body>
</html>
