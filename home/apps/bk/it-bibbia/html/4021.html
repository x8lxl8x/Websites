<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4021.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4020.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4022.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 21</h1>

<p class='clParInd'><span class='clNumRed'>01</span>E quando furon vicini a Gerusalemme e furon giunti a Betfage, presso al monte degli Ulivi, Gesù mandò due discepoli,</p>
<p class='clParInd'><span class='clNumRed'>02</span>dicendo loro: Andate nella borgata che è dirimpetto a voi; e subito troverete un’asina legata, e un puledro con essa; scioglieteli e menatemeli.</p>
<p class='clParInd'><span class='clNumRed'>03</span>E se alcuno vi dice qualcosa, direte che il Signore ne ha bisogno, e subito li manderà.</p>
<p class='clParInd'><span class='clNumRed'>04</span>Or questo avvenne affinché si adempisse la parola del profeta:</p>
<p class='clParInd'><span class='clNumRed'>05</span>Dite alla figliuola di Sion: Ecco il tuo re viene a te, mansueto, e montato sopra un’asina, e un asinello, puledro d’asina.</p>
<p class='clParInd'><span class='clNumRed'>06</span>E i discepoli andarono e fecero come Gesù avea loro ordinato;</p>
<p class='clParInd'><span class='clNumRed'>07</span>menarono l’asina e il puledro, vi misero sopra i loro mantelli, e Gesù vi si pose a sedere.</p>
<p class='clParInd'><span class='clNumRed'>08</span>E la maggior parte della folla stese i mantelli sulla via; e altri tagliavano de’ rami dagli alberi e li stendeano sulla via.</p>
<p class='clParInd'><span class='clNumRed'>09</span>E le turbe che precedevano e quelle che seguivano, gridavano: Osanna al Figliuolo di Davide! Benedetto colui che viene nel nome del Signore! Osanna ne’ luoghi altissimi!</p>
<p class='clParInd'><span class='clNumRed'>10</span>Ed essendo egli entrato in Gerusalemme, tutta la città fu commossa e si diceva:</p>
<p class='clParInd'><span class='clNumRed'>11</span>Chi è costui? E le turbe dicevano: Questi è Gesù, il profeta che è da Nazaret di Galilea.</p>
<p class='clParInd'><span class='clNumRed'>12</span>E Gesù entrò nel tempio e cacciò fuori tutti quelli che quivi vendevano e compravano; e rovesciò le tavole dei cambiamonete e le sedie de’ venditori di colombi.</p>
<p class='clParInd'><span class='clNumRed'>13</span>E disse loro: Egli è scritto: La mia casa sarà chiamata casa d’orazione; ma voi ne fate una spelonca di ladroni.</p>
<p class='clParInd'><span class='clNumRed'>14</span>Allora vennero a lui, nel tempio, de’ ciechi e degli zoppi, ed egli li sanò.</p>
<p class='clParInd'><span class='clNumRed'>15</span>Ma i capi sacerdoti e gli scribi, vedute le maraviglie che avea fatte, e i fanciulli che gridavano nel tempio: Osanna al figliuol di Davide, ne furono indignati, e gli dissero: Odi tu quel che dicono costoro?</p>
<p class='clParInd'><span class='clNumRed'>16</span>E Gesù disse loro: Sì. Non avete mai letto: Dalla bocca de’ fanciulli e de’ lattanti hai tratto lode?</p>
<p class='clParInd'><span class='clNumRed'>17</span>E, lasciatili, se ne andò fuor della città a Betania, dove albergò.</p>
<p class='clParInd'><span class='clNumRed'>18</span>E la mattina, tornando in città, ebbe fame.</p>
<p class='clParInd'><span class='clNumRed'>19</span>E vedendo un fico sulla strada, gli si accostò, ma non vi trovò altro che delle foglie; e gli disse: Mai più in eterno non nasca frutto da te. E subito il fico si seccò.</p>
<p class='clParInd'><span class='clNumRed'>20</span>E i discepoli, veduto ciò, si maravigliarono, dicendo: come s’è in un attimo seccato il fico?</p>
<p class='clParInd'><span class='clNumRed'>21</span>E Gesù, rispondendo, disse loro: Io vi dico in verità: Se aveste fede e non dubitaste, non soltanto fareste quel ch’è stato fatto al fico; ma se anche diceste a questo monte: Togliti di là e gettati nel mare, sarebbe fatto.</p>
<p class='clParInd'><span class='clNumRed'>22</span>E tutte le cose che domanderete nella preghiera, se avete fede, le otterrete.</p>
<p class='clParInd'><span class='clNumRed'>23</span>E quando fu venuto nel tempio, i capi sacerdoti e gli anziani del popolo si accostarono a lui, mentr’egli insegnava, e gli dissero: Con quale autorità fai tu queste cose? E chi t’ha data codesta autorità?</p>
<p class='clParInd'><span class='clNumRed'>24</span>E Gesù, rispondendo, disse loro: Anch’io vi domanderò una cosa; e se voi mi rispondete, anch’io vi dirò con quale autorità faccio queste cose.</p>
<p class='clParInd'><span class='clNumRed'>25</span>Il battesimo di Giovanni, d’onde veniva? dal cielo o dagli uomini? Ed essi ragionavan fra loro, dicendo: Se diciamo: Dal cielo, egli ci dirà: Perché dunque non gli credeste?</p>
<p class='clParInd'><span class='clNumRed'>26</span>E se diciamo: Dagli uomini, temiamo la moltitudine, perché tutti tengon Giovanni per profeta.</p>
<p class='clParInd'><span class='clNumRed'>27</span>Risposero dunque a Gesù, dicendo: Non lo sappiamo. E anch’egli disse loro: E neppur io vi dirò con quale autorità io fo queste cose.</p>
<p class='clParInd'><span class='clNumRed'>28</span>Or che vi par egli? Un uomo avea due figliuoli. Accostatosi al primo disse: Figliuolo, va’ oggi a lavorare nella vigna.</p>
<p class='clParInd'><span class='clNumRed'>29</span>Ed egli, rispondendo, disse: Vado, signore; ma non vi andò.</p>
<p class='clParInd'><span class='clNumRed'>30</span>E accostatosi al secondo, gli disse lo stesso. Ma egli, rispondendo, disse: Non voglio; ma poi, pentitosi, v’andò.</p>
<p class='clParInd'><span class='clNumRed'>31</span>Qual de’ due fece la volontà del padre? Essi gli dissero: L’ultimo. E Gesù a loro: Io vi dico in verità: I pubblicani e le meretrici vanno innanzi a voi nel regno di Dio.</p>
<p class='clParInd'><span class='clNumRed'>32</span>Poiché Giovanni è venuto a voi per la via della giustizia, e voi non gli avete creduto; ma i pubblicani e le meretrici gli hanno creduto; e voi, che avete veduto questo, neppur poi vi siete pentiti per credere a lui.</p>
<p class='clParInd'><span class='clNumRed'>33</span>Udite un’altra parabola: Vi era un padron di casa, il quale piantò una vigna e le fece attorno una siepe, e vi scavò un luogo da spremer l’uva, e vi edificò una torre; poi l’allogò a de’ lavoratori, e se n’andò in viaggio.</p>
<p class='clParInd'><span class='clNumRed'>34</span>Or quando fu vicina la stagione de’ frutti, mandò i suoi servitori dai lavoratori per ricevere i frutti della vigna.</p>
<p class='clParInd'><span class='clNumRed'>35</span>Ma i lavoratori, presi i servitori, uno ne batterono, uno ne uccisero, e un altro ne lapidarono.</p>
<p class='clParInd'><span class='clNumRed'>36</span>Da capo mandò degli altri servitori, in maggior numero de’ primi; e coloro li trattarono nello stesso modo.</p>
<p class='clParInd'><span class='clNumRed'>37</span>Finalmente, mandò loro il suo figliuolo, dicendo: Avranno rispetto al mio figliuolo.</p>
<p class='clParInd'><span class='clNumRed'>38</span>Ma i lavoratori, veduto il figliuolo, dissero tra di loro: Costui è l’erede; venite, uccidiamolo, e facciam nostra la sua eredità.</p>
<p class='clParInd'><span class='clNumRed'>39</span>E presolo, lo cacciaron fuori della vigna, e l’uccisero.</p>
<p class='clParInd'><span class='clNumRed'>40</span>Quando dunque sarà venuto il padron della vigna, che farà egli a que’ lavoratori?</p>
<p class='clParInd'><span class='clNumRed'>41</span>Essi gli risposero: Li farà perir malamente, cotesti scellerati, e allogherà la vigna ad altri lavoratori, i quali gliene renderanno il frutto a suo tempo.</p>
<p class='clParInd'><span class='clNumRed'>42</span>Gesù disse loro: Non avete mai letto nelle Scritture: La pietra che gli edificatori hanno riprovata è quella ch’è divenuta pietra angolare; ciò è stato fatto dal Signore, ed è cosa maravigliosa agli occhi nostri?</p>
<p class='clParInd'><span class='clNumRed'>43</span>Perciò io vi dico che il Regno di Dio vi sarà tolto, e sarà dato ad una gente che ne faccia i frutti.</p>
<p class='clParInd'><span class='clNumRed'>44</span>E chi cadrà su questa pietra sarà sfracellato; ed ella stritolerà colui sul quale cadrà.</p>
<p class='clParInd'><span class='clNumRed'>45</span>E i capi sacerdoti e i Farisei, udite le sue parabole, si avvidero che parlava di loro;</p>
<p class='clParInd'><span class='clNumRed'>46</span>e cercavano di pigliarlo, ma temettero le turbe che lo teneano per profeta.</p>


</div>
</div>
</body>
</html>
