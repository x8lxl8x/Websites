<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4207.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4206.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4208.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 07</h1>

<p class='clParInd'><span class='clNumRed'>01</span>Dopo ch’egli ebbe finiti tutti i suoi ragionamenti al popolo che l’ascoltava, entrò in Capernaum.</p>
<p class='clParInd'><span class='clNumRed'>02</span>Or il servitore d’un certo centurione, che l’avea molto caro, era malato e stava per morire;</p>
<p class='clParInd'><span class='clNumRed'>03</span>e il centurione, avendo udito parlar di Gesù, gli mandò degli anziani de’ Giudei per pregarlo che venisse a salvare il suo servitore.</p>
<p class='clParInd'><span class='clNumRed'>04</span>Ed essi, presentatisi a Gesù, lo pregavano istantemente, dicendo: Egli è degno che tu gli conceda questo;</p>
<p class='clParInd'><span class='clNumRed'>05</span>perché ama la nostra nazione, ed è lui che ci ha edificata la sinagoga.</p>
<p class='clParInd'><span class='clNumRed'>06</span>E Gesù s’incamminò con loro; e ormai non si trovava più molto lontano dalla casa, quando il centurione mandò degli amici a dirgli: Signore, non ti dare questo incomodo, perch’io non son degno che tu entri sotto il mio tetto;</p>
<p class='clParInd'><span class='clNumRed'>07</span>e perciò non mi son neppure reputato degno di venire da te; ma dillo con una parola, e sia guarito il mio servitore.</p>
<p class='clParInd'><span class='clNumRed'>08</span>Poiché anch’io son uomo sottoposto alla potestà altrui, ed ho sotto di me de’ soldati; e dico ad uno: Va’, ed egli va; e ad un altro: Vieni, ed egli viene; e al mio servitore: Fa’ questo, ed egli lo fa.</p>
<p class='clParInd'><span class='clNumRed'>09</span>Udito questo, Gesù restò maravigliato di lui; e rivoltosi alla moltitudine che lo seguiva, disse: Io vi dico che neppure in Israele ho trovato una cotanta fede!</p>
<p class='clParInd'><span class='clNumRed'>10</span>E quando gl’inviati furon tornati a casa, trovarono il servitore guarito.</p>
<p class='clParInd'><span class='clNumRed'>11</span>E avvenne in seguito, ch’egli s’avviò ad una città chiamata Nain, e i suoi discepoli e una gran moltitudine andavano con lui.</p>
<p class='clParInd'><span class='clNumRed'>12</span>E come fu presso alla porta della città, ecco che si portava a seppellire un morto, figliuolo unico di sua madre; e questa era vedova; e una gran moltitudine della città era con lei.</p>
<p class='clParInd'><span class='clNumRed'>13</span>E il Signore, vedutala, ebbe pietà di lei e le disse: Non piangere!</p>
<p class='clParInd'><span class='clNumRed'>14</span>E accostatosi, toccò la bara; i portatori si fermarono, ed egli disse: Giovinetto, io tel dico, levati!</p>
<p class='clParInd'><span class='clNumRed'>15</span>E il morto si levò a sedere e cominciò a parlare. E Gesù lo diede a sua madre.</p>
<p class='clParInd'><span class='clNumRed'>16</span>Tutti furon presi da timore, e glorificavano Iddio dicendo: Un gran profeta è sorto fra noi; e: Dio ha visitato il suo popolo.</p>
<p class='clParInd'><span class='clNumRed'>17</span>E questo dire intorno a Gesù si sparse per tutta la Giudea e per tutto il paese circonvicino.</p>
<p class='clParInd'><span class='clNumRed'>18</span>E i discepoli di Giovanni gli riferirono tutte queste cose.</p>
<p class='clParInd'><span class='clNumRed'>19</span>Ed egli, chiamati a sé due dei suoi discepoli, li mandò al Signore a dirgli: Sei tu colui che ha da venire o ne aspetteremo noi un altro?</p>
<p class='clParInd'><span class='clNumRed'>20</span>E quelli, presentatisi a Gesù, gli dissero: Giovanni Battista ci ha mandati da te a dirti: Sei tu colui che ha da venire, o ne aspetteremo noi un altro?</p>
<p class='clParInd'><span class='clNumRed'>21</span>In quella stessa ora, Gesù guarì molti di malattie, di flagelli e di spiriti maligni, e a molti ciechi donò la vista.</p>
<p class='clParInd'><span class='clNumRed'>22</span>E, rispondendo, disse loro: Andate a riferire a Giovanni quel che avete veduto e udito: i ciechi ricuperano la vista, gli zoppi camminano, i lebbrosi sono mondati, i sordi odono, i morti risuscitano, l’Evangelo è annunziato ai poveri.</p>
<p class='clParInd'><span class='clNumRed'>23</span>E beato colui che non si sarà scandalizzato di me!</p>
<p class='clParInd'><span class='clNumRed'>24</span>Quando i messi di Giovanni se ne furono andati, Gesù prese a dire alle turbe intorno a Giovanni: Che andaste a vedere nel deserto? Una canna dimenata dal vento?</p>
<p class='clParInd'><span class='clNumRed'>25</span>Ma che andaste a vedere? Un uomo avvolto in morbide vesti? Ecco, quelli che portano de’ vestimenti magnifici e vivono in delizie, stanno nei palazzi dei re.</p>
<p class='clParInd'><span class='clNumRed'>26</span>Ma che andaste a vedere? Un profeta? Sì, vi dico, e uno più che profeta.</p>
<p class='clParInd'><span class='clNumRed'>27</span>Egli è colui del quale è scritto: Ecco, io mando il mio messaggero davanti al tuo cospetto che preparerà la tua via dinanzi a te.</p>
<p class='clParInd'><span class='clNumRed'>28</span>Io ve lo dico: Fra i nati di donna non ve n’è alcuno maggiore di Giovanni; però, il minimo nel regno di Dio è maggiore di lui.</p>
<p class='clParInd'><span class='clNumRed'>29</span>E tutto il popolo che l’ha udito, ed anche i pubblicani, hanno reso giustizia a Dio, facendosi battezzare del battesimo di Giovanni;</p>
<p class='clParInd'><span class='clNumRed'>30</span>ma i Farisei e i dottori della legge hanno reso vano per loro stessi il consiglio di Dio, non facendosi battezzare da lui.</p>
<p class='clParInd'><span class='clNumRed'>31</span>A chi dunque assomiglierò gli uomini di questa generazione? E a chi sono simili?</p>
<p class='clParInd'><span class='clNumRed'>32</span>Sono simili ai fanciulli che stanno a sedere in piazza, e gridano gli uni agli altri: Vi abbiam sonato il flauto e non avete ballato; abbiam cantato dei lamenti e non avete pianto.</p>
<p class='clParInd'><span class='clNumRed'>33</span>Difatti è venuto Giovanni Battista non mangiando pane né bevendo vino, e voi dite: Ha un demonio.</p>
<p class='clParInd'><span class='clNumRed'>34</span>È venuto il Figliuol dell’uomo mangiando e bevendo, e voi dite: Ecco un mangiatore ed un beone, un amico dei pubblicani e de’ peccatori!</p>
<p class='clParInd'><span class='clNumRed'>35</span>Ma alla sapienza è stata resa giustizia da tutti i suoi figliuoli.</p>
<p class='clParInd'><span class='clNumRed'>36</span>Or uno de’ Farisei lo pregò di mangiare da lui; ed egli, entrato in casa del Fariseo, si mise a tavola.</p>
<p class='clParInd'><span class='clNumRed'>37</span>Ed ecco, una donna che era in quella città, una peccatrice, saputo ch’egli era a tavola in casa del Fariseo, portò un alabastro d’olio odorifero;</p>
<p class='clParInd'><span class='clNumRed'>38</span>e stando a’ piedi di lui, di dietro, piangendo cominciò a rigargli di lagrime i piedi, e li asciugava coi capelli del suo capo; e gli baciava e ribaciava i piedi e li ungeva con l’olio.</p>
<p class='clParInd'><span class='clNumRed'>39</span>Il Fariseo che l’avea invitato, veduto ciò, disse fra sé: Costui, se fosse profeta, saprebbe chi e quale sia la donna che lo tocca; perché è una peccatrice.</p>
<p class='clParInd'><span class='clNumRed'>40</span>E Gesù, rispondendo, gli disse: Simone, ho qualcosa da dirti. Ed egli:</p>
<p class='clParInd'><span class='clNumRed'>41</span>Maestro, di’ pure. - Un creditore avea due debitori; l’uno gli dovea cinquecento denari e l’altro cinquanta.</p>
<p class='clParInd'><span class='clNumRed'>42</span>E non avendo essi di che pagare, condonò il debito ad ambedue. Chi di loro dunque l’amerà di più?</p>
<p class='clParInd'><span class='clNumRed'>43</span>Simone, rispondendo, disse: Stimo sia colui al quale ha condonato di più. E Gesù gli disse: Hai giudicato rettamente.</p>
<p class='clParInd'><span class='clNumRed'>44</span>E voltosi alla donna, disse a Simone: Vedi questa donna? Io sono entrato in casa tua, e tu non m’hai dato dell’acqua ai piedi; ma ella mi ha rigato i piedi di lagrime e li ha asciugati co’ suoi capelli.</p>
<p class='clParInd'><span class='clNumRed'>45</span>Tu non m’hai dato alcun bacio; ma ella, da che sono entrato, non ha smesso di baciarmi i piedi.</p>
<p class='clParInd'><span class='clNumRed'>46</span>Tu non m’hai unto il capo d’olio; ma ella m’ha unto i piedi di profumo.</p>
<p class='clParInd'><span class='clNumRed'>47</span>Per la qual cosa, io ti dico: Le sono rimessi i suoi molti peccati, perché ha molto amato; ma colui a cui poco è rimesso, poco ama.</p>
<p class='clParInd'><span class='clNumRed'>48</span>Poi disse alla donna: I tuoi peccati ti sono rimessi.</p>
<p class='clParInd'><span class='clNumRed'>49</span>E quelli che erano a tavola con lui, cominciarono a dire dentro di sé: Chi è costui che rimette anche i peccati?</p>
<p class='clParInd'><span class='clNumRed'>50</span>Ma egli disse alla donna: La tua fede t’ha salvata; vattene in pace.</p>


</div>
</div>
</body>
</html>
