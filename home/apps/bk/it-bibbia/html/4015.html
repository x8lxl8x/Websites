<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4015.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4014.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4016.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 15</h1>

<p class='clParInd'><span class='clNumRed'>01</span>Allora s’accostarono a Gesù de’ Farisei e degli scribi venuti da Gerusalemme, e gli dissero:</p>
<p class='clParInd'><span class='clNumRed'>02</span>Perché i tuoi discepoli trasgrediscono la tradizione degli antichi? poiché non si lavano le mani quando prendono cibo.</p>
<p class='clParInd'><span class='clNumRed'>03</span>Ma egli rispose loro: E voi, perché trasgredite il comandamento di Dio a motivo della vostra tradizione?</p>
<p class='clParInd'><span class='clNumRed'>04</span>Dio, infatti, ha detto: Onora tuo padre e tua madre; e: Chi maledice padre o madre sia punito di morte; voi, invece, dite:</p>
<p class='clParInd'><span class='clNumRed'>05</span>Se uno dice a suo padre o a sua madre: "Quello con cui potrei assisterti è offerta a Dio",</p>
<p class='clParInd'><span class='clNumRed'>06</span>egli non è più obbligato ad onorar suo padre o sua madre. E avete annullata la parola di Dio a cagion della vostra tradizione.</p>
<p class='clParInd'><span class='clNumRed'>07</span>Ipocriti, ben profetò Isaia di voi quando disse:</p>
<p class='clParInd'><span class='clNumRed'>08</span>Questo popolo mi onora con le labbra, ma il cuor loro è lontano da me.</p>
<p class='clParInd'><span class='clNumRed'>09</span>Ma invano mi rendono il loro culto, insegnando dottrine che son precetti d’uomini.</p>
<p class='clParInd'><span class='clNumRed'>10</span>E chiamata a sé la moltitudine, disse loro: Ascoltate e intendete.</p>
<p class='clParInd'><span class='clNumRed'>11</span>Non è quel che entra nella bocca che contamina l’uomo; ma quel che esce dalla bocca, ecco quel che contamina l’uomo.</p>
<p class='clParInd'><span class='clNumRed'>12</span>Allora i suoi discepoli, accostatisi, gli dissero: Sai tu che i Farisei, quand’hanno udito questo discorso, ne son rimasti scandalizzati?</p>
<p class='clParInd'><span class='clNumRed'>13</span>Ed egli rispose loro: Ogni pianta che il Padre mio celeste non ha piantata, sarà sradicata.</p>
<p class='clParInd'><span class='clNumRed'>14</span>Lasciateli; sono ciechi, guide di ciechi; or se un cieco guida un altro cieco, ambedue cadranno nella fossa.</p>
<p class='clParInd'><span class='clNumRed'>15</span>Pietro allora prese a dirgli: Spiegaci la parabola.</p>
<p class='clParInd'><span class='clNumRed'>16</span>E Gesù disse: Siete anche voi tuttora privi d’intendimento?</p>
<p class='clParInd'><span class='clNumRed'>17</span>Non capite voi che tutto quello che entra nella bocca va nel ventre ed è gittato fuori nella latrina?</p>
<p class='clParInd'><span class='clNumRed'>18</span>Ma quel che esce dalla bocca viene dal cuore, ed è quello che contamina l’uomo.</p>
<p class='clParInd'><span class='clNumRed'>19</span>Poiché dal cuore vengono pensieri malvagi, omicidî, adulterî, fornicazioni, furti, false testimonianze, diffamazioni.</p>
<p class='clParInd'><span class='clNumRed'>20</span>Queste son le cose che contaminano l’uomo; ma il mangiare con le mani non lavate non contamina l’uomo.</p>
<p class='clParInd'><span class='clNumRed'>21</span>E partitosi di là, Gesù si ritirò nelle parti di Tiro e di Sidone.</p>
<p class='clParInd'><span class='clNumRed'>22</span>Quand’ecco, una donna cananea di que’ luoghi venne fuori e si mise a gridare: Abbi pietà di me, Signore, figliuol di Davide; la mia figliuola è gravemente tormentata da un demonio.</p>
<p class='clParInd'><span class='clNumRed'>23</span>Ma egli non le rispose parola. E i suoi discepoli, accostatisi, lo pregavano dicendo: Licenziala, perché ci grida dietro.</p>
<p class='clParInd'><span class='clNumRed'>24</span>Ma egli rispose: Io non sono stato mandato che alle pecore perdute della casa d’Israele.</p>
<p class='clParInd'><span class='clNumRed'>25</span>Ella però venne e gli si prostrò dinanzi, dicendo: Signore, aiutami!</p>
<p class='clParInd'><span class='clNumRed'>26</span>Ma egli rispose: Non è bene prendere il pan de’ figliuoli per buttarlo ai cagnolini.</p>
<p class='clParInd'><span class='clNumRed'>27</span>Ma ella disse: Dici bene, Signore; eppure anche i cagnolini mangiano de’ minuzzoli che cadono dalla tavola dei lor padroni.</p>
<p class='clParInd'><span class='clNumRed'>28</span>Allora Gesù le disse: O donna, grande è la tua fede; ti sia fatto come vuoi. E da quell’ora la sua figliuola fu guarita.</p>
<p class='clParInd'><span class='clNumRed'>29</span>Partitosi di là, Gesù venne presso al mar di Galilea; e, salito sul monte, si pose quivi a sedere.</p>
<p class='clParInd'><span class='clNumRed'>30</span>E gli si accostarono molte turbe che avean seco degli zoppi, dei ciechi, de’ muti, degli storpi e molti altri malati; li deposero a’ suoi piedi, e Gesù li guarì;</p>
<p class='clParInd'><span class='clNumRed'>31</span>talché la folla restò ammirata a veder che i muti parlavano, che gli storpi eran guariti, che gli zoppi camminavano, che i ciechi vedevano, e ne dette gloria all’Iddio d’Israele.</p>
<p class='clParInd'><span class='clNumRed'>32</span>E Gesù, chiamati a sé i suoi discepoli, disse: Io ho pietà di questa moltitudine; poiché già da tre giorni sta con me e non ha da mangiare; e non voglio rimandarli digiuni, che talora non vengano meno per via.</p>
<p class='clParInd'><span class='clNumRed'>33</span>E i discepoli gli dissero: Donde potremmo avere, in un luogo deserto, tanti pani da saziare così gran folla?</p>
<p class='clParInd'><span class='clNumRed'>34</span>E Gesù chiese loro: Quanti pani avete? Ed essi risposero: Sette e pochi pescetti.</p>
<p class='clParInd'><span class='clNumRed'>35</span>Allora egli ordinò alla folla di accomodarsi per terra.</p>
<p class='clParInd'><span class='clNumRed'>36</span>Poi prese i sette pani ed i pesci; e dopo aver rese grazie, li spezzò e diede ai discepoli, e i discepoli alle folle.</p>
<p class='clParInd'><span class='clNumRed'>37</span>E tutti mangiarono e furon saziati; e de’ pezzi avanzati si levaron sette panieri pieni.</p>
<p class='clParInd'><span class='clNumRed'>38</span>Or quelli che aveano mangiato erano quattromila persone, senza contare le donne e i fanciulli.</p>
<p class='clParInd'><span class='clNumRed'>39</span>E, licenziate le turbe, Gesù entrò nella barca e venne al paese di Magadan.</p>


</div>
</div>
</body>
</html>
