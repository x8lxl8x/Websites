<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4214.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4213.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4215.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 14</h1>

<p class='clParInd'><span class='clNumRed'>01</span>E avvenne che, essendo egli entrato in casa di uno de’ principali Farisei in giorno di sabato per prender cibo, essi lo stavano osservando.</p>
<p class='clParInd'><span class='clNumRed'>02</span>Ed ecco, gli stava dinanzi un uomo idropico.</p>
<p class='clParInd'><span class='clNumRed'>03</span>E Gesù prese a dire ai dottori della legge ed ai Farisei: È egli lecito o no far guarigioni in giorno di sabato? Ma essi tacquero.</p>
<p class='clParInd'><span class='clNumRed'>04</span>Allora egli, presolo, lo guarì e lo licenziò.</p>
<p class='clParInd'><span class='clNumRed'>05</span>Poi disse loro: Chi di voi, se un figliuolo od un bue cade in un pozzo, non lo trae subito fuori in giorno di sabato?</p>
<p class='clParInd'><span class='clNumRed'>06</span>Ed essi non potevano risponder nulla in contrario.</p>
<p class='clParInd'><span class='clNumRed'>07</span>Notando poi come gl’invitati sceglievano i primi posti, disse loro questa parabola:</p>
<p class='clParInd'><span class='clNumRed'>08</span>Quando sarai invitato a nozze da qualcuno, non ti mettere a tavola al primo posto, che talora non sia stato invitato da lui qualcuno più ragguardevole di te,</p>
<p class='clParInd'><span class='clNumRed'>09</span>e chi ha invitato te e lui non venga a dirti: Cedi il posto a questo! e tu debba con tua vergogna cominciare allora ad occupare l’ultimo posto.</p>
<p class='clParInd'><span class='clNumRed'>10</span>Ma quando sarai invitato, va a metterti all’ultimo posto, affinché quando colui che t’ha invitato verrà, ti dica: Amico, sali più in su. Allora ne avrai onore dinanzi a tutti quelli che saran teco a tavola.</p>
<p class='clParInd'><span class='clNumRed'>11</span>Poiché chiunque s’innalza sarà abbassato, e chi si abbassa sarà innalzato.</p>
<p class='clParInd'><span class='clNumRed'>12</span>E diceva pure a colui che lo aveva invitato: Quando fai un desinare o una cena, non chiamare i tuoi amici, né i tuoi fratelli, né i tuoi parenti, né i vicini ricchi; che talora anch’essi non t’invitino, e ti sia reso il contraccambio;</p>
<p class='clParInd'><span class='clNumRed'>13</span>ma quando fai un convito, chiama i poveri, gli storpi, gli zoppi, i ciechi;</p>
<p class='clParInd'><span class='clNumRed'>14</span>e sarai beato, perché non hanno modo di rendertene il contraccambio; ma il contraccambio ti sarà reso alla risurrezione de’ giusti.</p>
<p class='clParInd'><span class='clNumRed'>15</span>Or uno de’ commensali, udite queste cose, gli disse: Beato chi mangerà del pane nel regno di Dio!</p>
<p class='clParInd'><span class='clNumRed'>16</span>Ma Gesù gli disse: Un uomo fece una gran cena e invitò molti;</p>
<p class='clParInd'><span class='clNumRed'>17</span>e all’ora della cena, mandò il suo servitore a dire agl’invitati: Venite, perché tutto è già pronto.</p>
<p class='clParInd'><span class='clNumRed'>18</span>E tutti, ad una voce, cominciarono a scusarsi. Il primo gli disse: Ho comprato un campo e ho necessità d’andarlo a vedere; ti prego, abbimi per iscusato.</p>
<p class='clParInd'><span class='clNumRed'>19</span>E un altro disse: Ho comprato cinque paia di buoi, e vado a provarli; ti prego, abbimi per iscusato.</p>
<p class='clParInd'><span class='clNumRed'>20</span>E un altro disse: Ho preso moglie, e perciò non posso venire.</p>
<p class='clParInd'><span class='clNumRed'>21</span>E il servitore, tornato, riferì queste cose al suo signore. Allora il padron di casa, adiratosi, disse al suo servitore: Va’ presto per le piazze e per le vie della città, e mena qua i poveri, gli storpi, i ciechi e gli zoppi.</p>
<p class='clParInd'><span class='clNumRed'>22</span>Poi il servitore disse: Signore, s’è fatto come hai comandato, e ancora c’è posto.</p>
<p class='clParInd'><span class='clNumRed'>23</span>E il signore disse al servitore: Va’ fuori per le strade e lungo le siepi, e costringili ad entrare, affinché la mia casa sia piena.</p>
<p class='clParInd'><span class='clNumRed'>24</span>Perché io vi dico che nessuno di quegli uomini ch’erano stati invitati, assaggerà la mia cena.</p>
<p class='clParInd'><span class='clNumRed'>25</span>Or molte turbe andavano con lui; ed egli, rivoltosi, disse loro:</p>
<p class='clParInd'><span class='clNumRed'>26</span>Se uno viene a me e non odia suo padre, e sua madre, e la moglie, e i fratelli, e le sorelle, e finanche la sua propria vita, non può esser mio discepolo.</p>
<p class='clParInd'><span class='clNumRed'>27</span>E chi non porta la sua croce e non vien dietro a me, non può esser mio discepolo.</p>
<p class='clParInd'><span class='clNumRed'>28</span>Infatti chi è fra voi colui che, volendo edificare una torre, non si metta prima a sedere e calcoli la spesa per vedere se ha da poterla finire?</p>
<p class='clParInd'><span class='clNumRed'>29</span>Che talora, quando ne abbia posto il fondamento e non la possa finire, tutti quelli che la vedranno prendano a beffarsi di lui, dicendo:</p>
<p class='clParInd'><span class='clNumRed'>30</span>Quest’uomo ha cominciato a edificare e non ha potuto finire.</p>
<p class='clParInd'><span class='clNumRed'>31</span>Ovvero, qual è il re che, partendo per muover guerra ad un altro re, non si metta prima a sedere ed esamini se possa con diecimila uomini affrontare colui che gli vien contro con ventimila?</p>
<p class='clParInd'><span class='clNumRed'>32</span>Se no, mentre quello è ancora lontano, gli manda un’ambasciata e chiede di trattar la pace.</p>
<p class='clParInd'><span class='clNumRed'>33</span>Così dunque ognun di voi che non rinunzi a tutto quello che ha, non può esser mio discepolo.</p>
<p class='clParInd'><span class='clNumRed'>34</span>Il sale, certo, è buono; ma se anche il sale diventa insipido, con che gli si darà sapore?</p>
<p class='clParInd'><span class='clNumRed'>35</span>Non serve né per terra, né per concime; lo si butta via. Chi ha orecchi da udire, oda.</p>


</div>
</div>
</body>
</html>
