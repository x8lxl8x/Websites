<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4218.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4217.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4219.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 18</h1>

<p class='clParInd'><span class='clNumRed'>01</span>Propose loro ancora questa parabola per mostrare che doveano del continuo pregare e non stancarsi:</p>
<p class='clParInd'><span class='clNumRed'>02</span>In una certa città v’era un giudice, che non temeva Iddio né avea rispetto per alcun uomo;</p>
<p class='clParInd'><span class='clNumRed'>03</span>e in quella città vi era una vedova, la quale andava da lui dicendo: Fammi giustizia del mio avversario.</p>
<p class='clParInd'><span class='clNumRed'>04</span>Ed egli per un tempo non volle farlo; ma poi disse fra sé: Benché io non tema Iddio e non abbia rispetto per alcun uomo,</p>
<p class='clParInd'><span class='clNumRed'>05</span>pure, poiché questa vedova mi dà molestia, le farò giustizia, che talora, a forza di venire, non finisca col rompermi la testa.</p>
<p class='clParInd'><span class='clNumRed'>06</span>E il Signore disse: Ascoltate quel che dice il giudice iniquo.</p>
<p class='clParInd'><span class='clNumRed'>07</span>E Dio non farà egli giustizia ai suoi eletti che giorno e notte gridano a lui, e sarà egli tardo per loro?</p>
<p class='clParInd'><span class='clNumRed'>08</span>Io vi dico che farà loro prontamente giustizia. Ma quando il Figliuol dell’uomo verrà, troverà egli la fede sulla terra?</p>
<p class='clParInd'><span class='clNumRed'>09</span>E disse ancora questa parabola per certuni che confidavano in se stessi di esser giusti e disprezzavano gli altri:</p>
<p class='clParInd'><span class='clNumRed'>10</span>Due uomini salirono al tempio per pregare; l’uno Fariseo, e l’altro pubblicano.</p>
<p class='clParInd'><span class='clNumRed'>11</span>Il Fariseo, stando in piè, pregava così dentro di sé: O Dio, ti ringrazio ch’io non sono come gli altri uomini, rapaci, ingiusti, adulteri; né pure come quel pubblicano.</p>
<p class='clParInd'><span class='clNumRed'>12</span>Io digiuno due volte la settimana; pago la decima su tutto quel che posseggo.</p>
<p class='clParInd'><span class='clNumRed'>13</span>Ma il pubblicano, stando da lungi, non ardiva neppure alzar gli occhi al cielo; ma si batteva il petto, dicendo: O Dio, sii placato verso me peccatore!</p>
<p class='clParInd'><span class='clNumRed'>14</span>Io vi dico che questi scese a casa sua giustificato, piuttosto che quell’altro; perché chiunque s’innalza sarà abbassato; ma chi si abbassa sarà innalzato.</p>
<p class='clParInd'><span class='clNumRed'>15</span>Or gli recavano anche i bambini, perché li toccasse; ma i discepoli, veduto questo, sgridavano quelli che glieli recavano.</p>
<p class='clParInd'><span class='clNumRed'>16</span>Ma Gesù chiamò a sé i bambini, e disse: Lasciate i piccoli fanciulli venire a me, e non glielo vietate, perché di tali è il regno di Dio.</p>
<p class='clParInd'><span class='clNumRed'>17</span>In verità io vi dico che chiunque non avrà ricevuto il regno di Dio come un piccolo fanciullo, non entrerà punto in esso.</p>
<p class='clParInd'><span class='clNumRed'>18</span>E uno dei principali lo interrogò, dicendo: Maestro buono, che farò io per ereditare la vita eterna?</p>
<p class='clParInd'><span class='clNumRed'>19</span>E Gesù gli disse: Perché mi chiami buono? Nessuno è buono, salvo uno solo, cioè Iddio.</p>
<p class='clParInd'><span class='clNumRed'>20</span>Tu sai i comandamenti: Non commettere adulterio; non uccidere; non rubare; non dir falsa testimonianza; onora tuo padre e tua madre.</p>
<p class='clParInd'><span class='clNumRed'>21</span>Ed egli rispose: Tutte queste cose io le ho osservate fin dalla mia giovinezza.</p>
<p class='clParInd'><span class='clNumRed'>22</span>E Gesù, udito questo, gli disse: Una cosa ti manca ancora; vendi tutto ciò che hai, e distribuiscilo ai poveri, e tu avrai un tesoro nel cielo; poi vieni e seguitami.</p>
<p class='clParInd'><span class='clNumRed'>23</span>Ma egli, udite queste cose, ne fu grandemente attristato, perché era molto ricco.</p>
<p class='clParInd'><span class='clNumRed'>24</span>E Gesù, vedendolo a quel modo, disse: Quanto malagevolmente coloro che hanno delle ricchezze entreranno nel regno di Dio!</p>
<p class='clParInd'><span class='clNumRed'>25</span>Poiché è più facile a un cammello passare per la cruna d’un ago, che ad un ricco entrare nel regno di Dio.</p>
<p class='clParInd'><span class='clNumRed'>26</span>E quelli che udirono questo, dissero: Chi dunque può esser salvato?</p>
<p class='clParInd'><span class='clNumRed'>27</span>Ma egli rispose: Le cose impossibili agli uomini sono possibili a Dio.</p>
<p class='clParInd'><span class='clNumRed'>28</span>E Pietro disse: Ecco, noi abbiam lasciato le nostre case, e t’abbiam seguitato.</p>
<p class='clParInd'><span class='clNumRed'>29</span>Ed egli disse loro: Io vi dico in verità che non v’è alcuno che abbia lasciato casa, o moglie, o fratelli, o genitori, o figliuoli per amor del regno di Dio,</p>
<p class='clParInd'><span class='clNumRed'>30</span>il quale non ne riceva molte volte tanto in questo tempo, e nel secolo avvenire la vita eterna.</p>
<p class='clParInd'><span class='clNumRed'>31</span>Poi, presi seco i dodici, disse loro: Ecco, noi saliamo a Gerusalemme, e saranno adempiute rispetto al Figliuol dell’uomo tutte le cose scritte dai profeti;</p>
<p class='clParInd'><span class='clNumRed'>32</span>poiché egli sarà dato in man de’ Gentili, e sarà schernito ed oltraggiato e gli sputeranno addosso;</p>
<p class='clParInd'><span class='clNumRed'>33</span>e dopo averlo flagellato, l’uccideranno; ma il terzo giorno risusciterà.</p>
<p class='clParInd'><span class='clNumRed'>34</span>Ed essi non capirono nulla di queste cose; quel parlare era per loro oscuro, e non intendevano le cose dette loro.</p>
<p class='clParInd'><span class='clNumRed'>35</span>Or avvenne che com’egli si avvicinava a Gerico, un certo cieco sedeva presso la strada, mendicando;</p>
<p class='clParInd'><span class='clNumRed'>36</span>e, udendo la folla che passava, domandò che cosa fosse.</p>
<p class='clParInd'><span class='clNumRed'>37</span>E gli fecero sapere che passava Gesù il Nazareno.</p>
<p class='clParInd'><span class='clNumRed'>38</span>Allora egli gridò: Gesù figliuol di Davide, abbi pietà di me!</p>
<p class='clParInd'><span class='clNumRed'>39</span>E quelli che precedevano, lo sgridavano perché tacesse; ma lui gridava più forte: Figliuol di Davide, abbi pietà di me!</p>
<p class='clParInd'><span class='clNumRed'>40</span>E Gesù, fermatosi, comandò che gli fosse menato; e quando gli fu vicino, gli domandò:</p>
<p class='clParInd'><span class='clNumRed'>41</span>Che vuoi tu ch’io ti faccia? Ed egli disse: Signore, ch’io ricuperi la vista.</p>
<p class='clParInd'><span class='clNumRed'>42</span>E Gesù gli disse: Ricupera la vista; la tua fede t’ha salvato.</p>
<p class='clParInd'><span class='clNumRed'>43</span>E in quell’istante ricuperò la vista, e lo seguiva glorificando Iddio; e tutto il popolo, veduto ciò, diede lode a Dio.</p>


</div>
</div>
</body>
</html>
