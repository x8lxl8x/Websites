<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4303.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4302.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4304.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 03</h1>

<p class='clParInd'><span class='clNumRed'>01</span>Or v’era tra i Farisei un uomo, chiamato Nicodemo, un de’ capi de’ Giudei.</p>
<p class='clParInd'><span class='clNumRed'>02</span>Egli venne di notte a Gesù, e gli disse: Maestro, noi sappiamo che tu sei un dottore venuto da Dio; perché nessuno può fare questi miracoli che tu fai, se Dio non è con lui.</p>
<p class='clParInd'><span class='clNumRed'>03</span>Gesù gli rispose dicendo: In verità, in verità io ti dico che se uno non è nato di nuovo, non può vedere il regno di Dio.</p>
<p class='clParInd'><span class='clNumRed'>04</span>Nicodemo gli disse: Come può un uomo nascere quand’è vecchio? Può egli entrare una seconda volta nel seno di sua madre e nascere?</p>
<p class='clParInd'><span class='clNumRed'>05</span>Gesù rispose: In verità, in verità io ti dico che se uno non è nato d’acqua e di Spirito, non può entrare nel regno di Dio.</p>
<p class='clParInd'><span class='clNumRed'>06</span>Quel che è nato dalla carne, è carne; e quel che è nato dallo Spirito, è spirito.</p>
<p class='clParInd'><span class='clNumRed'>07</span>Non ti maravigliare se t’ho detto: Bisogna che nasciate di nuovo.</p>
<p class='clParInd'><span class='clNumRed'>08</span>Il vento soffia dove vuole, e tu ne odi il rumore, ma non sai né d’onde viene né dove va; così è di chiunque è nato dallo Spirito.</p>
<p class='clParInd'><span class='clNumRed'>09</span>Nicodemo replicò e gli disse: Come possono avvenir queste cose?</p>
<p class='clParInd'><span class='clNumRed'>10</span>Gesù gli rispose: Tu se’ il dottor d’Israele e non sai queste cose?</p>
<p class='clParInd'><span class='clNumRed'>11</span>In verità, in verità io ti dico che noi parliamo di quel che sappiamo, e testimoniamo di quel che abbiamo veduto; ma voi non ricevete la nostra testimonianza.</p>
<p class='clParInd'><span class='clNumRed'>12</span>Se vi ho parlato delle cose terrene e non credete, come crederete se vi parlerò delle cose celesti?</p>
<p class='clParInd'><span class='clNumRed'>13</span>E nessuno è salito in cielo, se non colui che è disceso dal cielo: il Figliuol dell’uomo che è nel cielo.</p>
<p class='clParInd'><span class='clNumRed'>14</span>E come Mosè innalzò il serpente nel deserto, così bisogna che il Figliuol dell’uomo sia innalzato,</p>
<p class='clParInd'><span class='clNumRed'>15</span>affinché chiunque crede in lui abbia vita eterna.</p>
<p class='clParInd'><span class='clNumRed'>16</span>Poiché Iddio ha tanto amato il mondo, che ha dato il suo unigenito Figliuolo, affinché chiunque crede in lui non perisca, ma abbia vita eterna.</p>
<p class='clParInd'><span class='clNumRed'>17</span>Infatti Iddio non ha mandato il suo Figliuolo nel mondo per giudicare il mondo, ma perché il mondo sia salvato per mezzo di lui.</p>
<p class='clParInd'><span class='clNumRed'>18</span>Chi crede in lui non è giudicato; chi non crede è già giudicato, perché non ha creduto nel nome dell’unigenito Figliuol di Dio.</p>
<p class='clParInd'><span class='clNumRed'>19</span>E il giudizio è questo: che la luce è venuta nel mondo, e gli uomini hanno amato le tenebre più che la luce, perché le loro opere erano malvage.</p>
<p class='clParInd'><span class='clNumRed'>20</span>Poiché chiunque fa cose malvage odia la luce e non viene alla luce, perché le sue opere non siano riprovate;</p>
<p class='clParInd'><span class='clNumRed'>21</span>ma chi mette in pratica la verità viene alla luce, affinché le opere sue siano manifestate, perché son fatte in Dio.</p>
<p class='clParInd'><span class='clNumRed'>22</span>Dopo queste cose, Gesù venne co’ suoi discepoli nelle campagne della Giudea; quivi si trattenne con loro, e battezzava.</p>
<p class='clParInd'><span class='clNumRed'>23</span>Or anche Giovanni stava battezzando a Enon, presso Salim, perché c’era là molt’acqua; e la gente veniva a farsi battezzare.</p>
<p class='clParInd'><span class='clNumRed'>24</span>Poiché Giovanni non era ancora stato messo in prigione.</p>
<p class='clParInd'><span class='clNumRed'>25</span>Nacque dunque una discussione fra i discepoli di Giovanni e un Giudeo intorno alla purificazione.</p>
<p class='clParInd'><span class='clNumRed'>26</span>E vennero a Giovanni e gli dissero: Maestro, colui che era con te di là dal Giordano, e al quale tu rendesti testimonianza, eccolo che battezza, e tutti vanno a lui.</p>
<p class='clParInd'><span class='clNumRed'>27</span>Giovanni rispose dicendo: L’uomo non può ricever cosa alcuna, se non gli è data dal cielo.</p>
<p class='clParInd'><span class='clNumRed'>28</span>Voi stessi mi siete testimoni che ho detto: Io non sono il Cristo; ma son mandato davanti a lui.</p>
<p class='clParInd'><span class='clNumRed'>29</span>Colui che ha la sposa è lo sposo; ma l’amico dello sposo, che è presente e l’ascolta, si rallegra grandemente alla voce dello sposo; questa allegrezza che è la mia è perciò completa.</p>
<p class='clParInd'><span class='clNumRed'>30</span>Bisogna che egli cresca, e che io diminuisca.</p>
<p class='clParInd'><span class='clNumRed'>31</span>Colui che vien dall’alto è sopra tutti; colui che vien dalla terra è della terra e parla com’essendo della terra; colui che vien dal cielo è sopra tutti.</p>
<p class='clParInd'><span class='clNumRed'>32</span>Egli rende testimonianza di quel che ha veduto e udito, ma nessuno riceve la sua testimonianza.</p>
<p class='clParInd'><span class='clNumRed'>33</span>Chi ha ricevuto la sua testimonianza ha confermato che Dio è verace.</p>
<p class='clParInd'><span class='clNumRed'>34</span>Poiché colui che Dio ha mandato, proferisce le parole di Dio; perché Dio non gli dà lo Spirito con misura.</p>
<p class='clParInd'><span class='clNumRed'>35</span>Il Padre ama il Figliuolo, e gli ha dato ogni cosa in mano.</p>
<p class='clParInd'><span class='clNumRed'>36</span>Chi crede nel Figliuolo ha vita eterna; ma chi rifiuta di credere al Figliuolo non vedrà la vita, ma l’ira di Dio resta sopra lui.</p>


</div>
</div>
</body>
</html>
