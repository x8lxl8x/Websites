<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4022.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4021.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4023.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 22</h1>

<p class='clParInd'><span class='clNumRed'>01</span>E Gesù prese di nuovo a parlar loro in parabole dicendo:</p>
<p class='clParInd'><span class='clNumRed'>02</span>Il regno de’ cieli è simile ad un re, il quale fece le nozze del suo figliuolo.</p>
<p class='clParInd'><span class='clNumRed'>03</span>E mandò i suoi servitori a chiamare gl’invitati alle nozze; ma questi non vollero venire.</p>
<p class='clParInd'><span class='clNumRed'>04</span>Di nuovo mandò degli altri servitori, dicendo: Dite agli invitati: Ecco, io ho preparato il mio pranzo; i miei buoi ed i miei animali ingrassati sono ammazzati, e tutto è pronto; venite alle nozze.</p>
<p class='clParInd'><span class='clNumRed'>05</span>Ma quelli, non curandosene, se n’andarono, chi al suo campo, chi al suo traffico;</p>
<p class='clParInd'><span class='clNumRed'>06</span>gli altri poi, presi i suoi servitori, li oltraggiarono e li uccisero.</p>
<p class='clParInd'><span class='clNumRed'>07</span>Allora il re s’adirò, e mandò le sue truppe a sterminare quegli omicidi e ad ardere la loro città.</p>
<p class='clParInd'><span class='clNumRed'>08</span>Quindi disse ai suoi servitori: Le nozze, sì, sono pronte; ma gl’invitati non ne erano degni.</p>
<p class='clParInd'><span class='clNumRed'>09</span>Andate dunque sui crocicchi delle strade e chiamate alle nozze quanti troverete.</p>
<p class='clParInd'><span class='clNumRed'>10</span>E quei servitori, usciti per le strade, raunarono tutti quelli che trovarono, cattivi e buoni; e la sala delle nozze fu ripiena di commensali.</p>
<p class='clParInd'><span class='clNumRed'>11</span>Or il re, entrato per vedere quelli che erano a tavola, notò quivi un uomo che non vestiva l’abito di nozze.</p>
<p class='clParInd'><span class='clNumRed'>12</span>E gli disse: Amico, come sei entrato qua senza aver un abito da nozze? E colui ebbe la bocca chiusa.</p>
<p class='clParInd'><span class='clNumRed'>13</span>Allora il re disse ai servitori: Legatelo mani e piedi e gettatelo nelle tenebre di fuori. Ivi sarà il pianto e lo stridor de’ denti.</p>
<p class='clParInd'><span class='clNumRed'>14</span>Poiché molti son chiamati, ma pochi eletti.</p>
<p class='clParInd'><span class='clNumRed'>15</span>Allora i Farisei, ritiratisi, tennero consiglio per veder di coglierlo in fallo nelle sue parole.</p>
<p class='clParInd'><span class='clNumRed'>16</span>E gli mandarono i loro discepoli con gli Erodiani a dirgli: Maestro, noi sappiamo che sei verace e insegni la via di Dio secondo verità, e non ti curi d’alcuno, perché non guardi all’apparenza delle persone.</p>
<p class='clParInd'><span class='clNumRed'>17</span>Dicci dunque: Che te ne pare? È egli lecito pagare il tributo a Cesare, o no?</p>
<p class='clParInd'><span class='clNumRed'>18</span>Ma Gesù, conosciuta la loro malizia, disse: Perché mi tentate, ipocriti?</p>
<p class='clParInd'><span class='clNumRed'>19</span>Mostratemi la moneta del tributo. Ed essi gli porsero un denaro. Ed egli domandò loro:</p>
<p class='clParInd'><span class='clNumRed'>20</span>Di chi è questa effigie e questa iscrizione?</p>
<p class='clParInd'><span class='clNumRed'>21</span>Gli risposero: Di Cesare. Allora egli disse loro: Rendete dunque a Cesare quel ch’è di Cesare, e a Dio quel ch’è di Dio.</p>
<p class='clParInd'><span class='clNumRed'>22</span>Ed essi, udito ciò, si maravigliarono; e, lasciatolo, se ne andarono.</p>
<p class='clParInd'><span class='clNumRed'>23</span>In quell’istesso giorno vennero a lui de’ Sadducei, i quali dicono che non v’è risurrezione, e gli domandarono:</p>
<p class='clParInd'><span class='clNumRed'>24</span>Maestro, Mosè ha detto: Se uno muore senza figliuoli, il fratel suo sposi la moglie di lui e susciti progenie al suo fratello.</p>
<p class='clParInd'><span class='clNumRed'>25</span>Or v’erano fra di noi sette fratelli; e il primo, ammogliatosi, morì; e, non avendo prole, lasciò sua moglie al suo fratello.</p>
<p class='clParInd'><span class='clNumRed'>26</span>Lo stesso fece pure il secondo, poi il terzo, fino al settimo.</p>
<p class='clParInd'><span class='clNumRed'>27</span>Infine, dopo tutti, morì anche la donna.</p>
<p class='clParInd'><span class='clNumRed'>28</span>Alla risurrezione, dunque, di quale dei sette sarà ella moglie? Poiché tutti l’hanno avuta.</p>
<p class='clParInd'><span class='clNumRed'>29</span>Ma Gesù, rispondendo, disse loro: Voi errate, perché non conoscete le Scritture, né la potenza di Dio.</p>
<p class='clParInd'><span class='clNumRed'>30</span>Perché alla risurrezione né si prende né si dà moglie; ma i risorti son come angeli ne’ cieli.</p>
<p class='clParInd'><span class='clNumRed'>31</span>Quanto poi alla risurrezione dei morti, non avete voi letto quel che vi fu insegnato da Dio,</p>
<p class='clParInd'><span class='clNumRed'>32</span>quando disse: Io sono l’Iddio di Abramo e l’Iddio d’Isacco e l’Iddio di Giacobbe? Egli non è l’Iddio de’ morti, ma de’ viventi.</p>
<p class='clParInd'><span class='clNumRed'>33</span>E le turbe, udite queste cose, stupivano della sua dottrina.</p>
<p class='clParInd'><span class='clNumRed'>34</span>Or i Farisei, udito ch’egli avea chiusa la bocca a’ Sadducei, si raunarono insieme;</p>
<p class='clParInd'><span class='clNumRed'>35</span>e uno di loro, dottor della legge, gli domandò, per metterlo alla prova:</p>
<p class='clParInd'><span class='clNumRed'>36</span>Maestro, qual è, nella legge, il gran comandamento?</p>
<p class='clParInd'><span class='clNumRed'>37</span>E Gesù gli disse: Ama il Signore Iddio tuo con tutto il tuo cuore e con tutta l’anima tua e con tutta la mente tua.</p>
<p class='clParInd'><span class='clNumRed'>38</span>Questo è il grande e il primo comandamento.</p>
<p class='clParInd'><span class='clNumRed'>39</span>Il secondo, simile ad esso, è: Ama il tuo prossimo come te stesso.</p>
<p class='clParInd'><span class='clNumRed'>40</span>Da questi due comandamenti dipendono tutta la legge ed i profeti.</p>
<p class='clParInd'><span class='clNumRed'>41</span>Or essendo i Farisei raunati, Gesù li interrogò, dicendo:</p>
<p class='clParInd'><span class='clNumRed'>42</span>Che vi par egli del Cristo? di chi è egli figliuolo? Essi gli risposero: Di Davide.</p>
<p class='clParInd'><span class='clNumRed'>43</span>Ed egli a loro: Come dunque Davide, parlando per lo Spirito, lo chiama Signore, dicendo:</p>
<p class='clParInd'><span class='clNumRed'>44</span>Il Signore ha detto al mio Signore: Siedi alla mia destra finché io abbia posto i tuoi nemici sotto i tuoi piedi?</p>
<p class='clParInd'><span class='clNumRed'>45</span>Se dunque Davide lo chiama Signore, com’è egli suo figliuolo?</p>
<p class='clParInd'><span class='clNumRed'>46</span>E nessuno potea replicargli parola; e da quel giorno nessuno ardì più interrogarlo.</p>


</div>
</div>
</body>
</html>
