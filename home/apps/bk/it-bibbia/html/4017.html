<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4017.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4016.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4018.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 17</h1>

<p class='clParInd'><span class='clNumRed'>01</span>Sei giorni dopo, Gesù prese seco Pietro, Giacomo e Giovanni suo fratello, e li condusse sopra un alto monte, in disparte.</p>
<p class='clParInd'><span class='clNumRed'>02</span>E fu trasfigurato dinanzi a loro; la sua faccia risplendé come il sole, e i suoi vestiti divennero candidi come la luce.</p>
<p class='clParInd'><span class='clNumRed'>03</span>Ed ecco apparvero loro Mosè ed Elia, che stavan conversando con lui.</p>
<p class='clParInd'><span class='clNumRed'>04</span>E Pietro prese a dire a Gesù: Signore, egli è bene che stiamo qui; se vuoi, farò qui tre tende: una per te, una per Mosè ed una per Elia.</p>
<p class='clParInd'><span class='clNumRed'>05</span>Mentr’egli parlava ancora, ecco una nuvola luminosa li coperse della sua ombra, ed ecco una voce dalla nuvola che diceva: Questo è il mio diletto Figliuolo, nel quale mi sono compiaciuto; ascoltatelo.</p>
<p class='clParInd'><span class='clNumRed'>06</span>E i discepoli, udito ciò, caddero con la faccia a terra, e furon presi da gran timore.</p>
<p class='clParInd'><span class='clNumRed'>07</span>Ma Gesù, accostatosi, li toccò e disse: Levatevi, e non temete.</p>
<p class='clParInd'><span class='clNumRed'>08</span>Ed essi, alzati gli occhi, non videro alcuno, se non Gesù tutto solo.</p>
<p class='clParInd'><span class='clNumRed'>09</span>Poi, mentre scendevano dal monte, Gesù diede loro quest’ordine: Non parlate di questa visione ad alcuno, finché il Figliuol dell’uomo sia risuscitato dai morti.</p>
<p class='clParInd'><span class='clNumRed'>10</span>E i discepoli gli domandarono: Perché dunque dicono gli scribi che prima deve venir Elia?</p>
<p class='clParInd'><span class='clNumRed'>11</span>Ed egli, rispondendo, disse loro: Certo, Elia deve venire e ristabilire ogni cosa.</p>
<p class='clParInd'><span class='clNumRed'>12</span>Ma io vi dico: Elia è già venuto, e non l’hanno riconosciuto; anzi, gli hanno fatto tutto quello che hanno voluto; così anche il Figliuol dell’uomo ha da patire da loro.</p>
<p class='clParInd'><span class='clNumRed'>13</span>Allora i discepoli intesero ch’era di Giovanni Battista ch’egli aveva loro parlato.</p>
<p class='clParInd'><span class='clNumRed'>14</span>E quando furon venuti alla moltitudine, un uomo gli s’accostò, gettandosi in ginocchio davanti a lui,</p>
<p class='clParInd'><span class='clNumRed'>15</span>e dicendo: Signore, abbi pietà del mio figliuolo, perché è lunatico e soffre molto; spesso, infatti, cade nel fuoco e spesso nell’acqua.</p>
<p class='clParInd'><span class='clNumRed'>16</span>L’ho menato ai tuoi discepoli, e non l’hanno potuto guarire.</p>
<p class='clParInd'><span class='clNumRed'>17</span>E Gesù, rispondendo, disse: O generazione incredula e perversa! Fino a quando sarò con voi? Fino a quando vi sopporterò? Menatemelo qua.</p>
<p class='clParInd'><span class='clNumRed'>18</span>E Gesù sgridò l’indemoniato, e il demonio uscì da lui; e da quell’ora il fanciullo fu guarito.</p>
<p class='clParInd'><span class='clNumRed'>19</span>Allora i discepoli, accostatisi a Gesù in disparte, gli chiesero: Perché non l’abbiam potuto cacciar noi?</p>
<p class='clParInd'><span class='clNumRed'>20</span>E Gesù rispose loro: A cagion della vostra poca fede; perché in verità io vi dico: Se avete fede quanto un granel di senapa, potrete dire a questo monte: Passa di qui là, e passerà; e niente vi sarà impossibile.</p>
<p class='clParInd'><span class='clNumRed'>21</span>Questa razza di demòni non si scaccia se non con la preghiera e il digiuno.</p>
<p class='clParInd'><span class='clNumRed'>22</span>Or com’essi percorrevano insieme la Galilea, Gesù disse loro: Il Figliuol dell’uomo sta per esser dato nelle mani degli uomini;</p>
<p class='clParInd'><span class='clNumRed'>23</span>e l’uccideranno, e al terzo giorno risusciterà. Ed essi ne furono grandemente contristati.</p>
<p class='clParInd'><span class='clNumRed'>24</span>E quando furon venuti a Capernaum, quelli che riscotevano le didramme si accostarono a Pietro e dissero: Il vostro maestro non paga egli le didramme?</p>
<p class='clParInd'><span class='clNumRed'>25</span>Egli rispose: Sì. E quando fu entrato in casa, Gesù lo prevenne e gli disse: Che te ne pare, Simone? i re della terra da chi prendono i tributi o il censo? dai loro figliuoli o dagli stranieri?</p>
<p class='clParInd'><span class='clNumRed'>26</span>Dagli stranieri, rispose Pietro. Gesù gli disse: I figliuoli, dunque, ne sono esenti.</p>
<p class='clParInd'><span class='clNumRed'>27</span>Ma, per non scandalizzarli, vattene al mare, getta l’amo e prendi il primo pesce che verrà su; e, apertagli la bocca, troverai uno statère. Prendilo, e dàllo loro per me e per te.</p>


</div>
</div>
</body>
</html>
