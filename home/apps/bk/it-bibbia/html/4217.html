<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4217.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4216.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4218.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 17</h1>

<p class='clParInd'><span class='clNumRed'>01</span>Disse poi ai suoi discepoli: È impossibile che non avvengano scandali: ma guai a colui per cui avvengono!</p>
<p class='clParInd'><span class='clNumRed'>02</span>Meglio per lui sarebbe che una macina da mulino gli fosse messa al collo e fosse gettato nel mare, piuttosto che scandalizzare un solo di questi piccoli.</p>
<p class='clParInd'><span class='clNumRed'>03</span>Badate a voi stessi! Se il tuo fratello pecca, riprendilo; e se si pente, perdonagli.</p>
<p class='clParInd'><span class='clNumRed'>04</span>E se ha peccato contro te sette volte al giorno, e sette volte torna a te e ti dice: Mi pento, perdonagli.</p>
<p class='clParInd'><span class='clNumRed'>05</span>Allora gli apostoli dissero al Signore: Aumentaci la fede.</p>
<p class='clParInd'><span class='clNumRed'>06</span>E il Signore disse: Se aveste fede quant’è un granel di senapa, potreste dire a questo moro: Sràdicati e trapiantati nel mare, e vi ubbidirebbe.</p>
<p class='clParInd'><span class='clNumRed'>07</span>Or chi di voi, avendo un servo ad arare o pascere, quand’e’ torna a casa dai campi, gli dirà: Vieni presto a metterti a tavola?</p>
<p class='clParInd'><span class='clNumRed'>08</span>Non gli dirà invece: Preparami da cena, e cingiti a servirmi finch’io abbia mangiato e bevuto, e poi mangerai e berrai tu?</p>
<p class='clParInd'><span class='clNumRed'>09</span>Si ritiene egli forse obbligato al suo servo perché ha fatto le cose comandategli?</p>
<p class='clParInd'><span class='clNumRed'>10</span>Così anche voi, quand’avrete fatto tutto ciò che v’è comandato, dite: Noi siamo servi inutili; abbiam fatto quel ch’eravamo in obbligo di fare.</p>
<p class='clParInd'><span class='clNumRed'>11</span>Ed avvenne che, nel recarsi a Gerusalemme, egli passava sui confini della Samaria e della Galilea.</p>
<p class='clParInd'><span class='clNumRed'>12</span>E come entrava in un certo villaggio, gli si fecero incontro dieci uomini lebbrosi, i quali, fermatisi da lontano,</p>
<p class='clParInd'><span class='clNumRed'>13</span>alzaron la voce dicendo: Gesù, Maestro, abbi pietà di noi!</p>
<p class='clParInd'><span class='clNumRed'>14</span>E, vedutili, egli disse loro: Andate a mostrarvi a’ sacerdoti. E avvenne che, mentre andavano, furon mondati.</p>
<p class='clParInd'><span class='clNumRed'>15</span>E uno di loro, vedendo che era guarito, tornò indietro, glorificando Iddio ad alta voce;</p>
<p class='clParInd'><span class='clNumRed'>16</span>e si gettò a’ suoi piedi con la faccia a terra, ringraziandolo; e questo era un Samaritano.</p>
<p class='clParInd'><span class='clNumRed'>17</span>Gesù, rispondendo, disse: I dieci non sono stati tutti mondati? E i nove altri dove sono?</p>
<p class='clParInd'><span class='clNumRed'>18</span>Non si è trovato alcuno che sia tornato per dar gloria a Dio fuor che questo straniero?</p>
<p class='clParInd'><span class='clNumRed'>19</span>E gli disse: Levati e vattene: la tua fede t’ha salvato.</p>
<p class='clParInd'><span class='clNumRed'>20</span>Interrogato poi dai Farisei sul quando verrebbe il regno di Dio, rispose loro dicendo: Il regno di Dio non viene in maniera da attirar gli sguardi; né si dirà:</p>
<p class='clParInd'><span class='clNumRed'>21</span>Eccolo qui, o eccolo là; perché ecco, il regno di Dio è dentro di voi.</p>
<p class='clParInd'><span class='clNumRed'>22</span>Disse pure ai suoi discepoli: Verranno giorni che desidererete vedere uno de’ giorni del Figliuol dell’uomo, e non lo vedrete.</p>
<p class='clParInd'><span class='clNumRed'>23</span>E vi si dirà: Eccolo là, eccolo qui; non andate, e non li seguite;</p>
<p class='clParInd'><span class='clNumRed'>24</span>perché com’è il lampo che balenando risplende da un’estremità all’altra del cielo, così sarà il Figliuol dell’uomo nel suo giorno.</p>
<p class='clParInd'><span class='clNumRed'>25</span>Ma prima bisogna ch’e’ soffra molte cose, e sia reietto da questa generazione.</p>
<p class='clParInd'><span class='clNumRed'>26</span>E come avvenne a’ giorni di Noè, così pure avverrà a’ giorni del Figliuol dell’uomo.</p>
<p class='clParInd'><span class='clNumRed'>27</span>Si mangiava, si beveva, si prendea moglie, s’andava a marito, fino al giorno che Noè entrò nell’arca, e venne il diluvio che li fece tutti perire.</p>
<p class='clParInd'><span class='clNumRed'>28</span>Nello stesso modo che avvenne anche ai giorni di Lot; si mangiava, si beveva, si comprava, si vendeva, si piantava, si edificava;</p>
<p class='clParInd'><span class='clNumRed'>29</span>ma nel giorno che Lot uscì di Sodoma piovve dal cielo fuoco e zolfo, che li fece tutti perire.</p>
<p class='clParInd'><span class='clNumRed'>30</span>Lo stesso avverrà nel giorno che il Figliuol dell’uomo sarà manifestato.</p>
<p class='clParInd'><span class='clNumRed'>31</span>In quel giorno, chi sarà sulla terrazza ed avrà la sua roba in casa, non scenda a prenderla; e parimente, chi sarà nei campi non torni indietro.</p>
<p class='clParInd'><span class='clNumRed'>32</span>Ricordatevi della moglie di Lot.</p>
<p class='clParInd'><span class='clNumRed'>33</span>Chi cercherà di salvare la sua vita, la perderà; ma chi la perderà, la preserverà.</p>
<p class='clParInd'><span class='clNumRed'>34</span>Io ve lo dico: In quella notte, due saranno in un letto; l’uno sarà preso, e l’altro lasciato.</p>
<p class='clParInd'><span class='clNumRed'>35</span>Due donne macineranno assieme; l’una sarà presa, e l’altra lasciata.</p>
<p class='clParInd'><span class='clNumRed'>36</span>Due uomini saranno ai campi, l’uno sarà preso e l’altro lasciato.</p>
<p class='clParInd'><span class='clNumRed'>37</span>I discepoli risposero: Dove sarà, Signore? Ed egli disse loro: Dove sarà il corpo, ivi anche le aquile si raduneranno.</p>


</div>
</div>
</body>
</html>
