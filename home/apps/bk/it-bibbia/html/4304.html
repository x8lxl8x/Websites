<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4304.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4303.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4305.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 04</h1>

<p class='clParInd'><span class='clNumRed'>01</span>Quando dunque il Signore ebbe saputo che i Farisei aveano udito ch’egli faceva e battezzava più discepoli di Giovanni</p>
<p class='clParInd'><span class='clNumRed'>02</span>(quantunque non fosse Gesù che battezzava, ma i suoi discepoli),</p>
<p class='clParInd'><span class='clNumRed'>03</span>lasciò la Giudea e se n’andò di nuovo in Galilea.</p>
<p class='clParInd'><span class='clNumRed'>04</span>Or doveva passare per la Samaria.</p>
<p class='clParInd'><span class='clNumRed'>05</span>Giunse dunque a una città della Samaria, chiamata Sichar, vicina al podere che Giacobbe dette a Giuseppe, suo figliuolo;</p>
<p class='clParInd'><span class='clNumRed'>06</span>e quivi era la fonte di Giacobbe. Gesù dunque, stanco del cammino, stava così a sedere presso la fonte. Era circa l’ora sesta.</p>
<p class='clParInd'><span class='clNumRed'>07</span>Una donna samaritana venne ad attinger l’acqua. Gesù le disse: Dammi da bere.</p>
<p class='clParInd'><span class='clNumRed'>08</span>(Giacché i suoi discepoli erano andati in città a comprar da mangiare).</p>
<p class='clParInd'><span class='clNumRed'>09</span>Onde la donna samaritana gli disse: Come mai tu che sei giudeo chiedi da bere a me che sono una donna samaritana? Infatti i Giudei non hanno relazioni co’ Samaritani.</p>
<p class='clParInd'><span class='clNumRed'>10</span>Gesù rispose e le disse: Se tu conoscessi il dono di Dio e chi è che ti dice: Dammi da bere, tu stessa gliene avresti chiesto, ed egli t’avrebbe dato dell’acqua viva.</p>
<p class='clParInd'><span class='clNumRed'>11</span>La donna gli disse: Signore, tu non hai nulla per attingere, e il pozzo è profondo; donde hai dunque cotest’acqua viva?</p>
<p class='clParInd'><span class='clNumRed'>12</span>Sei tu più grande di Giacobbe nostro padre che ci dette questo pozzo e ne bevve egli stesso co’ suoi figliuoli e il suo bestiame?</p>
<p class='clParInd'><span class='clNumRed'>13</span>Gesù rispose e le disse: Chiunque beve di quest’acqua avrà sete di nuovo;</p>
<p class='clParInd'><span class='clNumRed'>14</span>ma chi beve dell’acqua che io gli darò, non avrà mai più sete; anzi, l’acqua che io gli darò, diventerà in lui una fonte d’acqua che scaturisce in vita eterna.</p>
<p class='clParInd'><span class='clNumRed'>15</span>La donna gli disse: Signore, dammi di cotest’acqua, affinché io non abbia più sete, e non venga più sin qua ad attingerne.</p>
<p class='clParInd'><span class='clNumRed'>16</span>Gesù le disse: Va’ a chiamar tuo marito e vieni qua.</p>
<p class='clParInd'><span class='clNumRed'>17</span>La donna gli rispose: Non ho marito. E Gesù: Hai detto bene: Non ho marito;</p>
<p class='clParInd'><span class='clNumRed'>18</span>perché hai avuto cinque mariti; e quello che hai ora, non è tuo marito; in questo hai detto il vero.</p>
<p class='clParInd'><span class='clNumRed'>19</span>La donna gli disse: Signore, io vedo che tu sei un profeta.</p>
<p class='clParInd'><span class='clNumRed'>20</span>I nostri padri hanno adorato su questo monte, e voi dite che a Gerusalemme è il luogo dove bisogna adorare.</p>
<p class='clParInd'><span class='clNumRed'>21</span>Gesù le disse: Donna, credimi; l’ora viene che né su questo monte né a Gerusalemme adorerete il Padre.</p>
<p class='clParInd'><span class='clNumRed'>22</span>Voi adorate quel che non conoscete; noi adoriamo quel che conosciamo, perché la salvazione vien da’ Giudei.</p>
<p class='clParInd'><span class='clNumRed'>23</span>Ma l’ora viene, anzi è già venuta, che i veri adoratori adoreranno il Padre in ispirito e verità; poiché tali sono gli adoratori che il Padre richiede.</p>
<p class='clParInd'><span class='clNumRed'>24</span>Iddio è spirito; e quelli che l’adorano, bisogna che l’adorino in ispirito e verità.</p>
<p class='clParInd'><span class='clNumRed'>25</span>La donna gli disse: Io so che il Messia (ch’è chiamato Cristo) ha da venire; quando sarà venuto, ci annunzierà ogni cosa.</p>
<p class='clParInd'><span class='clNumRed'>26</span>Gesù le disse: Io che ti parlo, son desso.</p>
<p class='clParInd'><span class='clNumRed'>27</span>In quel mentre giunsero i suoi discepoli, e si maravigliarono ch’egli parlasse con una donna; ma pur nessuno gli chiese: Che cerchi? o: Perché discorri con lei?</p>
<p class='clParInd'><span class='clNumRed'>28</span>La donna lasciò dunque la sua secchia, se ne andò in città e disse alla gente:</p>
<p class='clParInd'><span class='clNumRed'>29</span>Venite a vedere un uomo che m’ha detto tutto quello che ho fatto; non sarebb’egli il Cristo?</p>
<p class='clParInd'><span class='clNumRed'>30</span>La gente uscì dalla città e veniva a lui.</p>
<p class='clParInd'><span class='clNumRed'>31</span>Intanto i discepoli lo pregavano, dicendo: Maestro, mangia.</p>
<p class='clParInd'><span class='clNumRed'>32</span>Ma egli disse loro: Io ho un cibo da mangiare che voi non sapete.</p>
<p class='clParInd'><span class='clNumRed'>33</span>Perciò i discepoli si dicevano l’uno all’altro: Forse qualcuno gli ha portato da mangiare?</p>
<p class='clParInd'><span class='clNumRed'>34</span>Gesù disse loro: Il mio cibo è di far la volontà di Colui che mi ha mandato, e di compiere l’opera sua.</p>
<p class='clParInd'><span class='clNumRed'>35</span>Non dite voi che ci sono ancora quattro mesi e poi vien la mietitura? Ecco, io vi dico: Levate gli occhi e mirate le campagne come già son bianche da mietere.</p>
<p class='clParInd'><span class='clNumRed'>36</span>Il mietitore riceve premio e raccoglie frutto per la vita eterna, affinché il seminatore e il mietitore si rallegrino assieme.</p>
<p class='clParInd'><span class='clNumRed'>37</span>Poiché in questo è vero il detto: L’uno semina e l’altro miete.</p>
<p class='clParInd'><span class='clNumRed'>38</span>Io v’ho mandati a mieter quello intorno a cui non avete faticato; altri hanno faticato, e voi siete entrati nella lor fatica.</p>
<p class='clParInd'><span class='clNumRed'>39</span>Or molti de’ Samaritani di quella città credettero in lui a motivo della testimonianza resa da quella donna: Egli m’ha detto tutte le cose che ho fatte.</p>
<p class='clParInd'><span class='clNumRed'>40</span>Quando dunque i Samaritani furon venuti a lui, lo pregarono di trattenersi da loro; ed egli si trattenne quivi due giorni.</p>
<p class='clParInd'><span class='clNumRed'>41</span>E più assai credettero a motivo della sua parola;</p>
<p class='clParInd'><span class='clNumRed'>42</span>e dicevano alla donna: Non è più a motivo di quel che tu ci hai detto, che crediamo; perché abbiamo udito da noi, e sappiamo che questi è veramente il Salvator del mondo.</p>
<p class='clParInd'><span class='clNumRed'>43</span>Passati que’ due giorni, egli partì di là per andare in Galilea;</p>
<p class='clParInd'><span class='clNumRed'>44</span>poiché Gesù stesso aveva attestato che un profeta non è onorato nella sua propria patria.</p>
<p class='clParInd'><span class='clNumRed'>45</span>Quando dunque fu venuto in Galilea, fu accolto dai Galilei, perché avean vedute tutte le cose ch’egli avea fatte in Gerusalemme alla festa; poiché anch’essi erano andati alla festa.</p>
<p class='clParInd'><span class='clNumRed'>46</span>Gesù dunque venne di nuovo a Cana di Galilea, dove avea cambiato l’acqua in vino. E v’era un certo ufficial reale, il cui figliuolo era infermo a Capernaum.</p>
<p class='clParInd'><span class='clNumRed'>47</span>Come egli ebbe udito che Gesù era venuto dalla Giudea in Galilea, andò a lui e lo pregò che scendesse e guarisse il suo figliuolo, perché stava per morire.</p>
<p class='clParInd'><span class='clNumRed'>48</span>Perciò Gesù gli disse: Se non vedete segni e miracoli, voi non crederete.</p>
<p class='clParInd'><span class='clNumRed'>49</span>L’ufficial reale gli disse: Signore, scendi prima che il mio bambino muoia.</p>
<p class='clParInd'><span class='clNumRed'>50</span>Gesù gli disse: Va’, il tuo figliuolo vive. Quell’uomo credette alla parola che Gesù gli avea detta, e se ne andò.</p>
<p class='clParInd'><span class='clNumRed'>51</span>E come già stava scendendo, i suoi servitori gli vennero incontro e gli dissero: Il tuo figliuolo vive.</p>
<p class='clParInd'><span class='clNumRed'>52</span>Allora egli domandò loro a che ora avesse cominciato a star meglio; ed essi gli risposero: Ieri, all’ora settima, la febbre lo lasciò.</p>
<p class='clParInd'><span class='clNumRed'>53</span>Così il padre conobbe che ciò era avvenuto nell’ora che Gesù gli avea detto: Il tuo figliuolo vive; e credette lui con tutta la sua casa.</p>
<p class='clParInd'><span class='clNumRed'>54</span>Questo secondo miracolo fece di nuovo Gesù, tornando dalla Giudea in Galilea.</p>


</div>
</div>
</body>
</html>
