<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4101.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4028.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4102.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 01</h1>

<p class='clParInd'><span class='clNumRed'>01</span>Principio dell’evangelo di Gesù Cristo, Figliuolo di Dio.</p>
<p class='clParInd'><span class='clNumRed'>02</span>Secondo ch’egli è scritto nel profeta Isaia: Ecco, io mando davanti a te il mio messaggero a prepararti la via...</p>
<p class='clParInd'><span class='clNumRed'>03</span>V’è una voce di uno che grida nel deserto: Preparate la via del Signore, addirizzate i suoi sentieri,</p>
<p class='clParInd'><span class='clNumRed'>04</span>apparve Giovanni il Battista nel deserto predicando un battesimo di ravvedimento per la remissione dei peccati.</p>
<p class='clParInd'><span class='clNumRed'>05</span>E tutto il paese della Giudea e tutti quei di Gerusalemme accorrevano a lui; ed erano da lui battezzati nel fiume Giordano, confessando i loro peccati.</p>
<p class='clParInd'><span class='clNumRed'>06</span>Or Giovanni era vestito di pel di cammello, con una cintura di cuoio intorno ai fianchi, e si nutriva di locuste e di miele selvatico.</p>
<p class='clParInd'><span class='clNumRed'>07</span>E predicava, dicendo: Dopo di me vien colui che è più forte di me; al quale io non son degno di chinarmi a sciogliere il legaccio de’ calzari.</p>
<p class='clParInd'><span class='clNumRed'>08</span>Io vi ho battezzati con acqua, ma lui vi battezzerà con lo Spirito Santo.</p>
<p class='clParInd'><span class='clNumRed'>09</span>Ed avvenne in que’ giorni che Gesù venne da Nazaret di Galilea e fu battezzato da Giovanni nel Giordano.</p>
<p class='clParInd'><span class='clNumRed'>10</span>E ad un tratto, com’egli saliva fuori dell’acqua, vide fendersi i cieli, e lo Spirito scendere su di lui in somiglianza di colomba.</p>
<p class='clParInd'><span class='clNumRed'>11</span>E una voce venne dai cieli: Tu sei il mio diletto Figliuolo; in te mi sono compiaciuto.</p>
<p class='clParInd'><span class='clNumRed'>12</span>E subito dopo lo Spirito lo sospinse nel deserto;</p>
<p class='clParInd'><span class='clNumRed'>13</span>e nel deserto rimase per quaranta giorni, tentato da Satana; e stava tra le fiere e gli angeli lo servivano.</p>
<p class='clParInd'><span class='clNumRed'>14</span>Dopo che Giovanni fu messo in prigione, Gesù si recò in Galilea, predicando l’evangelo di Dio e dicendo:</p>
<p class='clParInd'><span class='clNumRed'>15</span>Il tempo è compiuto e il regno di Dio è vicino; ravvedetevi e credete all’evangelo.</p>
<p class='clParInd'><span class='clNumRed'>16</span>Or passando lungo il mar della Galilea, egli vide Simone e Andrea, il fratello di Simone, che gettavano la rete in mare, perché erano pescatori. E Gesù disse loro:</p>
<p class='clParInd'><span class='clNumRed'>17</span>Seguitemi, ed io farò di voi de’ pescatori d’uomini.</p>
<p class='clParInd'><span class='clNumRed'>18</span>Ed essi, lasciate subito le reti, lo seguirono.</p>
<p class='clParInd'><span class='clNumRed'>19</span>Poi, spintosi un po’ più oltre, vide Giacomo di Zebedeo e Giovanni suo fratello, che anch’essi in barca rassettavano le reti;</p>
<p class='clParInd'><span class='clNumRed'>20</span>e subito li chiamò; ed essi, lasciato Zebedeo loro padre nella barca con gli operai, se n’andarono dietro a lui.</p>
<p class='clParInd'><span class='clNumRed'>21</span>E vennero in Capernaum; e subito, il sabato, Gesù, entrato nella sinagoga, insegnava.</p>
<p class='clParInd'><span class='clNumRed'>22</span>E la gente stupiva della sua dottrina, perch’egli li ammaestrava come avente autorità e non come gli scribi.</p>
<p class='clParInd'><span class='clNumRed'>23</span>In quel mentre, si trovava nella loro sinagoga un uomo posseduto da uno spirito immondo, il quale prese a gridare:</p>
<p class='clParInd'><span class='clNumRed'>24</span>Che v’è fra noi e te, o Gesù Nazareno? Se’ tu venuto per perderci? Io so chi tu sei: il Santo di Dio!</p>
<p class='clParInd'><span class='clNumRed'>25</span>E Gesù lo sgridò, dicendo: Ammutolisci ed esci da costui!</p>
<p class='clParInd'><span class='clNumRed'>26</span>E lo spirito immondo, straziatolo e gridando forte, uscì da lui.</p>
<p class='clParInd'><span class='clNumRed'>27</span>E tutti sbigottirono talché si domandavano fra loro: Che cos’è mai questo? È una dottrina nuova! Egli comanda con autorità perfino agli spiriti immondi, ed essi gli ubbidiscono!</p>
<p class='clParInd'><span class='clNumRed'>28</span>E la sua fama si divulgò subito per ogni dove, in tutta la circostante contrada della Galilea.</p>
<p class='clParInd'><span class='clNumRed'>29</span>Ed appena usciti dalla sinagoga, vennero con Giacomo e Giovanni in casa di Simone e d’Andrea.</p>
<p class='clParInd'><span class='clNumRed'>30</span>Or la suocera di Simone era a letto con la febbre; ed essi subito gliene parlarono;</p>
<p class='clParInd'><span class='clNumRed'>31</span>ed egli, accostatosi, la prese per la mano e la fece levare; e la febbre la lasciò ed ella si mise a servirli.</p>
<p class='clParInd'><span class='clNumRed'>32</span>Poi, fattosi sera, quando il sole fu tramontato, gli menarono tutti i malati e gl’indemoniati.</p>
<p class='clParInd'><span class='clNumRed'>33</span>E tutta la città era raunata all’uscio.</p>
<p class='clParInd'><span class='clNumRed'>34</span>Ed egli ne guarì molti che soffrivan di diverse malattie, e cacciò molti demonî; e non permetteva ai demonî di parlare, poiché sapevano chi egli era.</p>
<p class='clParInd'><span class='clNumRed'>35</span>Poi, la mattina, essendo ancora molto buio, Gesù, levatosi, uscì e se ne andò in un luogo deserto; e quivi pregava.</p>
<p class='clParInd'><span class='clNumRed'>36</span>Simone e quelli ch’eran con lui, gli tennero dietro;</p>
<p class='clParInd'><span class='clNumRed'>37</span>e trovatolo, gli dissero: Tutti ti cercano.</p>
<p class='clParInd'><span class='clNumRed'>38</span>Ed egli disse loro: Andiamo altrove, per i villaggi vicini, ond’io predichi anche là; poiché è per questo che io sono uscito.</p>
<p class='clParInd'><span class='clNumRed'>39</span>E andò per tutta la Galilea, predicando nelle loro sinagoghe e cacciando i demonî.</p>
<p class='clParInd'><span class='clNumRed'>40</span>E un lebbroso venne a lui e buttandosi in ginocchio lo pregò dicendo: Se tu vuoi, tu puoi mondarmi!</p>
<p class='clParInd'><span class='clNumRed'>41</span>E Gesù, mosso a pietà, stese la mano, lo toccò e gli disse: Lo voglio; sii mondato!</p>
<p class='clParInd'><span class='clNumRed'>42</span>E subito la lebbra sparì da lui, e fu mondato.</p>
<p class='clParInd'><span class='clNumRed'>43</span>E Gesù, avendogli fatte severe ammonizioni, lo mandò subito via e gli disse:</p>
<p class='clParInd'><span class='clNumRed'>44</span>Guàrdati dal farne parola ad alcuno; ma va’, mostrati al sacerdote ed offri per la tua purificazione quel che Mosè ha prescritto; e questo serva loro di testimonianza.</p>
<p class='clParInd'><span class='clNumRed'>45</span>Ma colui, appena partito, si dette a proclamare e a divulgare il fatto; di modo che Gesù non poteva più entrar palesemente in città; ma se ne stava fuori in luoghi deserti, e da ogni parte la gente accorreva a lui.</p>


</div>
</div>
</body>
</html>
