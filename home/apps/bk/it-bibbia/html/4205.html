<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4205.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4204.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4206.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 05</h1>

<p class='clParInd'><span class='clNumRed'>01</span>Or avvenne che essendogli la moltitudine addosso per udir la parola di Dio, e stando egli in piè sulla riva del lago di Gennesaret,</p>
<p class='clParInd'><span class='clNumRed'>02</span>vide due barche ferme a riva, dalle quali erano smontati i pescatori e lavavano le reti.</p>
<p class='clParInd'><span class='clNumRed'>03</span>E montato in una di quelle barche che era di Simone, lo pregò di scostarsi un po’ da terra; poi, sedutosi, d’in sulla barca ammaestrava le turbe.</p>
<p class='clParInd'><span class='clNumRed'>04</span>E com’ebbe cessato di parlare, disse a Simone: Prendi il largo, e calate le reti per pescare.</p>
<p class='clParInd'><span class='clNumRed'>05</span>E Simone, rispondendo, disse: Maestro, tutta la notte ci siamo affaticati, e non abbiam preso nulla; però, alla tua parola, calerò le reti.</p>
<p class='clParInd'><span class='clNumRed'>06</span>E fatto così, presero una tal quantità di pesci, che le reti si rompevano.</p>
<p class='clParInd'><span class='clNumRed'>07</span>E fecero segno a’ loro compagni dell’altra barca, di venire ad aiutarli. E quelli vennero, e riempirono ambedue le barche, talché affondavano.</p>
<p class='clParInd'><span class='clNumRed'>08</span>Simon Pietro, veduto ciò, si gettò a’ ginocchi di Gesù, dicendo: Signore, dipàrtiti da me, perché son uomo peccatore.</p>
<p class='clParInd'><span class='clNumRed'>09</span>Poiché spavento avea preso lui e tutti quelli ch’eran con lui, per la presa di pesci che avean fatta;</p>
<p class='clParInd'><span class='clNumRed'>10</span>e così pure Giacomo e Giovanni, figliuoli di Zebedeo, ch’eran socî di Simone. E Gesù disse a Simone: Non temere: da ora innanzi sarai pescator d’uomini.</p>
<p class='clParInd'><span class='clNumRed'>11</span>Ed essi, tratte le barche a terra, lasciarono ogni cosa e lo seguirono.</p>
<p class='clParInd'><span class='clNumRed'>12</span>Ed avvenne che, trovandosi egli in una di quelle città, ecco un uomo pien di lebbra, il quale, veduto Gesù e gettatosi con la faccia a terra, lo pregò dicendo: Signore, se tu vuoi, tu puoi mondarmi.</p>
<p class='clParInd'><span class='clNumRed'>13</span>Ed egli, stesa la mano, lo toccò dicendo: Lo voglio, sii mondato. E in quell’istante la lebbra sparì da lui.</p>
<p class='clParInd'><span class='clNumRed'>14</span>E Gesù gli comandò di non dirlo a nessuno: Ma va’, gli disse, mostrati al sacerdote ed offri per la tua purificazione quel che ha prescritto Mosè; e ciò serva loro di testimonianza.</p>
<p class='clParInd'><span class='clNumRed'>15</span>Però la fama di lui si spandeva sempre più; e molte turbe si adunavano per udirlo ed esser guarite delle loro infermità.</p>
<p class='clParInd'><span class='clNumRed'>16</span>Ma egli si ritirava ne’ luoghi deserti e pregava.</p>
<p class='clParInd'><span class='clNumRed'>17</span>Ed avvenne, in uno di que’ giorni, ch’egli stava insegnando; ed eran quivi seduti de’ Farisei e de’ dottori della legge, venuti da tutte le borgate della Galilea, della Giudea e da Gerusalemme; e la potenza del Signore era con lui per compier delle guarigioni.</p>
<p class='clParInd'><span class='clNumRed'>18</span>Ed ecco degli uomini che portavano sopra un letto un paralitico, e cercavano di portarlo dentro e di metterlo davanti a lui.</p>
<p class='clParInd'><span class='clNumRed'>19</span>E non trovando modo d’introdurlo a motivo della calca, salirono sul tetto, e fatta un’apertura fra i tegoli, lo calaron giù col suo lettuccio, in mezzo alla gente, davanti a Gesù.</p>
<p class='clParInd'><span class='clNumRed'>20</span>Ed egli, veduta la loro fede, disse: O uomo, i tuoi peccati ti sono rimessi.</p>
<p class='clParInd'><span class='clNumRed'>21</span>Allora gli scribi e i Farisei cominciarono a ragionare, dicendo: Chi è costui che pronunzia bestemmie? Chi può rimettere i peccati se non Dio solo?</p>
<p class='clParInd'><span class='clNumRed'>22</span>Ma Gesù, conosciuti i loro ragionamenti, prese a dir loro: Che ragionate ne’ vostri cuori?</p>
<p class='clParInd'><span class='clNumRed'>23</span>Che cosa è più agevole dire: I tuoi peccati ti son rimessi, oppur dire: Levati e cammina?</p>
<p class='clParInd'><span class='clNumRed'>24</span>Ora, affinché sappiate che il Figliuol dell’uomo ha sulla terra autorità di rimettere i peccati: Io tel dico (disse al paralitico), levati, togli il tuo lettuccio, e vattene a casa tua.</p>
<p class='clParInd'><span class='clNumRed'>25</span>E in quell’istante, alzatosi in presenza loro e preso il suo giaciglio, se ne andò a casa sua, glorificando Iddio.</p>
<p class='clParInd'><span class='clNumRed'>26</span>E tutti furon presi da stupore e glorificavano Iddio; e pieni di spavento, dicevano: Oggi abbiamo visto cose strane.</p>
<p class='clParInd'><span class='clNumRed'>27</span>E dopo queste cose, egli uscì e notò un pubblicano, di nome Levi, che sedeva al banco della gabella, e gli disse: Seguimi.</p>
<p class='clParInd'><span class='clNumRed'>28</span>Ed egli, lasciata ogni cosa, si levò e si mise a seguirlo.</p>
<p class='clParInd'><span class='clNumRed'>29</span>E Levi gli fece un gran convito in casa sua; e c’era gran folla di pubblicani e d’altri che erano a tavola con loro.</p>
<p class='clParInd'><span class='clNumRed'>30</span>E i Farisei ed i loro scribi mormoravano contro i discepoli di Gesù, dicendo: Perché mangiate e bevete coi pubblicani e coi peccatori?</p>
<p class='clParInd'><span class='clNumRed'>31</span>E Gesù, rispondendo, disse loro: I sani non hanno bisogno del medico, bensì i malati.</p>
<p class='clParInd'><span class='clNumRed'>32</span>Io non son venuto a chiamar de’ giusti, ma de’ peccatori a ravvedimento.</p>
<p class='clParInd'><span class='clNumRed'>33</span>Ed essi gli dissero: I discepoli di Giovanni digiunano spesso e fanno orazioni; così pure i discepoli de’ Farisei; mentre i tuoi mangiano e bevono.</p>
<p class='clParInd'><span class='clNumRed'>34</span>E Gesù disse loro: Potete voi far digiunare gli amici dello sposo, mentre lo sposo è con loro?</p>
<p class='clParInd'><span class='clNumRed'>35</span>Ma verranno i giorni per questo; e quando lo sposo sarà loro tolto, allora, in que’ giorni, digiuneranno.</p>
<p class='clParInd'><span class='clNumRed'>36</span>Disse loro anche una parabola: Nessuno strappa un pezzo da un vestito nuovo per metterlo ad un vestito vecchio; altrimenti strappa il nuovo, e il pezzo tolto dal nuovo non si adatta al vecchio.</p>
<p class='clParInd'><span class='clNumRed'>37</span>E nessuno mette vin nuovo in otri vecchi; altrimenti il vin nuovo rompe gli otri, il vino si spande, e gli otri vanno perduti.</p>
<p class='clParInd'><span class='clNumRed'>38</span>Ma il vin nuovo va messo in otri nuovi.</p>
<p class='clParInd'><span class='clNumRed'>39</span>E nessuno che abbia bevuto del vin vecchio, ne desidera del nuovo, perché dice: Il vecchio è buono.</p>


</div>
</div>
</body>
</html>
