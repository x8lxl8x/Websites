<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4223.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4222.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4224.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 23</h1>

<p class='clParInd'><span class='clNumRed'>01</span>Poi, levatasi tutta l’assemblea, lo menarono a Pilato.</p>
<p class='clParInd'><span class='clNumRed'>02</span>E cominciarono ad accusarlo, dicendo: Abbiam trovato costui che sovvertiva la nostra nazione e che vietava di pagare i tributi a Cesare, e diceva d’esser lui il Cristo re.</p>
<p class='clParInd'><span class='clNumRed'>03</span>E Pilato lo interrogò, dicendo: Sei tu il re dei Giudei? Ed egli, rispondendo, gli disse: Sì, lo sono.</p>
<p class='clParInd'><span class='clNumRed'>04</span>E Pilato disse ai capi sacerdoti e alle turbe: Io non trovo colpa alcuna in quest’uomo.</p>
<p class='clParInd'><span class='clNumRed'>05</span>Ma essi insistevano, dicendo: Egli solleva il popolo insegnando per tutta la Giudea; ha cominciato dalla Galilea ed è giunto fin qui.</p>
<p class='clParInd'><span class='clNumRed'>06</span>Quando Pilato udì questo, domandò se quell’uomo fosse Galileo.</p>
<p class='clParInd'><span class='clNumRed'>07</span>E saputo ch’egli era della giurisdizione d’Erode, lo rimandò a Erode ch’era anch’egli a Gerusalemme in que’ giorni.</p>
<p class='clParInd'><span class='clNumRed'>08</span>Erode, come vide Gesù, se ne rallegrò grandemente, perché da lungo tempo desiderava vederlo, avendo sentito parlar di lui; e sperava di vedergli fare qualche miracolo.</p>
<p class='clParInd'><span class='clNumRed'>09</span>E gli rivolse molte domande, ma Gesù non gli rispose nulla.</p>
<p class='clParInd'><span class='clNumRed'>10</span>Or i capi sacerdoti e gli scribi stavan là, accusandolo con veemenza.</p>
<p class='clParInd'><span class='clNumRed'>11</span>Ed Erode co’ suoi soldati, dopo averlo vilipeso e schernito, lo vestì di un manto splendido, e lo rimandò a Pilato.</p>
<p class='clParInd'><span class='clNumRed'>12</span>E in quel giorno, Erode e Pilato divennero amici, perché per l’addietro erano stati in inimicizia fra loro.</p>
<p class='clParInd'><span class='clNumRed'>13</span>E Pilato, chiamati assieme i capi sacerdoti e i magistrati e il popolo, disse loro:</p>
<p class='clParInd'><span class='clNumRed'>14</span>Voi mi avete fatto comparir dinanzi quest’uomo come sovvertitore del popolo; ed ecco, dopo averlo in presenza vostra esaminato, non ho trovato in lui alcuna delle colpe di cui l’accusate;</p>
<p class='clParInd'><span class='clNumRed'>15</span>e neppure Erode, poiché egli l’ha rimandato a noi; ed ecco, egli non ha fatto nulla che sia degno di morte.</p>
<p class='clParInd'><span class='clNumRed'>16</span>Io dunque, dopo averlo castigato, lo libererò.</p>
<p class='clParInd'><span class='clNumRed'>17</span> Or egli era in obbligo di liberar loro un carcerato in occasion della festa.</p>
<p class='clParInd'><span class='clNumRed'>18</span>Ma essi gridarono tutti insieme: Fa’ morir costui, e liberaci Barabba!</p>
<p class='clParInd'><span class='clNumRed'>19</span>(Barabba era stato messo in prigione a motivo di una sedizione avvenuta in città e di un omicidio).</p>
<p class='clParInd'><span class='clNumRed'>20</span>E Pilato da capo parlò loro, desiderando liberar Gesù;</p>
<p class='clParInd'><span class='clNumRed'>21</span>ma essi gridavano: Crocifiggilo, crocifiggilo!</p>
<p class='clParInd'><span class='clNumRed'>22</span>E per la terza volta egli disse loro: Ma che male ha egli fatto? Io non ho trovato nulla in lui, che meriti la morte. Io dunque, dopo averlo castigato, lo libererò.</p>
<p class='clParInd'><span class='clNumRed'>23</span>Ma essi insistevano con gran grida, chiedendo che fosse crocifisso; e le loro grida finirono con avere il sopravvento.</p>
<p class='clParInd'><span class='clNumRed'>24</span>E Pilato sentenziò che fosse fatto quello che domandavano.</p>
<p class='clParInd'><span class='clNumRed'>25</span>E liberò colui che era stato messo in prigione per sedizione ed omicidio, e che essi aveano richiesto; ma abbandonò Gesù alla loro volontà.</p>
<p class='clParInd'><span class='clNumRed'>26</span>E mentre lo menavan via, presero un certo Simon, cireneo, che veniva dalla campagna, e gli misero addosso la croce, perché la portasse dietro a Gesù.</p>
<p class='clParInd'><span class='clNumRed'>27</span>Or lo seguiva una gran moltitudine di popolo e di donne che facean cordoglio e lamento per lui.</p>
<p class='clParInd'><span class='clNumRed'>28</span>Ma Gesù, voltatosi verso di loro, disse: Figliuole di Gerusalemme, non piangete per me, ma piangete per voi stesse e per i vostri figliuoli.</p>
<p class='clParInd'><span class='clNumRed'>29</span>Perché ecco, vengono i giorni ne’ quali si dirà: Beate le sterili, e i seni che non han partorito, e le mammelle che non hanno allattato.</p>
<p class='clParInd'><span class='clNumRed'>30</span>Allora prenderanno a dire ai monti: Cadeteci addosso; ed ai colli: Copriteci.</p>
<p class='clParInd'><span class='clNumRed'>31</span>Poiché se fan queste cose al legno verde, che sarà egli fatto al secco?</p>
<p class='clParInd'><span class='clNumRed'>32</span>Or due altri, due malfattori, eran menati con lui per esser fatti morire.</p>
<p class='clParInd'><span class='clNumRed'>33</span>E quando furon giunti al luogo detto "il Teschio", crocifissero quivi lui e i malfattori, l’uno a destra e l’altro a sinistra.</p>
<p class='clParInd'><span class='clNumRed'>34</span>E Gesù diceva: Padre, perdona loro, perché non sanno quello che fanno. Poi, fatte delle parti delle sue vesti, trassero a sorte.</p>
<p class='clParInd'><span class='clNumRed'>35</span>E il popolo stava a guardare. E anche i magistrati si facean beffe di lui, dicendo: Ha salvato altri, salvi se stesso, se è il Cristo, l’Eletto di Dio!</p>
<p class='clParInd'><span class='clNumRed'>36</span>E i soldati pure lo schernivano, accostandosi, presentandogli dell’aceto e dicendo:</p>
<p class='clParInd'><span class='clNumRed'>37</span>Se tu sei il re de’ Giudei, salva te stesso!</p>
<p class='clParInd'><span class='clNumRed'>38</span>E v’era anche questa iscrizione sopra il suo capo: QUESTO È IL RE DEI GIUDEI.</p>
<p class='clParInd'><span class='clNumRed'>39</span>E uno de’ malfattori appesi lo ingiuriava, dicendo: Non se’ tu il Cristo? Salva te stesso e noi!</p>
<p class='clParInd'><span class='clNumRed'>40</span>Ma l’altro, rispondendo, lo sgridava e diceva: Non hai tu nemmeno timor di Dio, tu che ti trovi nel medesimo supplizio?</p>
<p class='clParInd'><span class='clNumRed'>41</span>E per noi è cosa giusta, perché riceviamo la condegna pena de’ nostri fatti; ma questi non ha fatto nulla di male.</p>
<p class='clParInd'><span class='clNumRed'>42</span>E diceva: Gesù, ricordati di me quando sarai venuto nel tuo regno!</p>
<p class='clParInd'><span class='clNumRed'>43</span>E Gesù gli disse: Io ti dico in verità che oggi tu sarai meco in paradiso.</p>
<p class='clParInd'><span class='clNumRed'>44</span>Ora era circa l’ora sesta, e si fecero tenebre per tutto il paese, fino all’ora nona, essendosi oscurato il sole.</p>
<p class='clParInd'><span class='clNumRed'>45</span>La cortina del tempio si squarciò pel mezzo.</p>
<p class='clParInd'><span class='clNumRed'>46</span>E Gesù, gridando con gran voce, disse: Padre, nelle tue mani rimetto lo spirito mio. E detto questo spirò.</p>
<p class='clParInd'><span class='clNumRed'>47</span>E il centurione, veduto ciò che era accaduto, glorificava Iddio dicendo: Veramente, quest’uomo era giusto.</p>
<p class='clParInd'><span class='clNumRed'>48</span>E tutte le turbe che si erano raunate a questo spettacolo, vedute le cose che erano successe, se ne tornavano battendosi il petto.</p>
<p class='clParInd'><span class='clNumRed'>49</span>Ma tutti i suoi conoscenti e le donne che lo aveano accompagnato dalla Galilea, stavano a guardare queste cose da lontano.</p>
<p class='clParInd'><span class='clNumRed'>50</span>Ed ecco un uomo per nome Giuseppe, che era consigliere, uomo dabbene e giusto,</p>
<p class='clParInd'><span class='clNumRed'>51</span>il quale non avea consentito alla deliberazione e all’operato degli altri, ed era da Arimatea, città de’ Giudei, e aspettava il regno di Dio,</p>
<p class='clParInd'><span class='clNumRed'>52</span>venne a Pilato e chiese il corpo di Gesù.</p>
<p class='clParInd'><span class='clNumRed'>53</span>E trattolo giù di croce, lo involse in un panno lino e lo pose in una tomba scavata nella roccia, dove niuno era ancora stato posto.</p>
<p class='clParInd'><span class='clNumRed'>54</span>Era il giorno della Preparazione, e stava per cominciare il sabato.</p>
<p class='clParInd'><span class='clNumRed'>55</span>E le donne che eran venute con Gesù dalla Galilea, avendo seguito Giuseppe, guardarono la tomba, e come v’era stato posto il corpo di Gesù.</p>
<p class='clParInd'><span class='clNumRed'>56</span>Poi, essendosene tornate, prepararono aromi ed olî odoriferi.</p>


</div>
</div>
</body>
</html>
