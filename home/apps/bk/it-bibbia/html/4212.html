<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4212.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4211.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4213.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 12</h1>

<p class='clParInd'><span class='clNumRed'>01</span>Intanto, essendosi la moltitudine radunata a migliaia, così da calpestarsi gli uni gli altri, Gesù cominciò prima di tutto a dire ai suoi discepoli: Guardatevi dal lievito de’ Farisei, che è ipocrisia.</p>
<p class='clParInd'><span class='clNumRed'>02</span>Ma non v’è niente di coperto che non abbia ad essere scoperto, né di occulto che non abbia ad esser conosciuto.</p>
<p class='clParInd'><span class='clNumRed'>03</span>Perciò tutto quel che avete detto nelle tenebre, sarà udito nella luce; e quel che avete detto all’orecchio nelle stanze interne, sarà proclamato sui tetti.</p>
<p class='clParInd'><span class='clNumRed'>04</span>Ma a voi che siete miei amici, io dico: Non temete coloro che uccidono il corpo, e che dopo ciò, non possono far nulla di più;</p>
<p class='clParInd'><span class='clNumRed'>05</span>ma io vi mostrerò chi dovete temere: Temete colui che, dopo aver ucciso, ha potestà di gettar nella geenna. Sì, vi dico, temete Lui.</p>
<p class='clParInd'><span class='clNumRed'>06</span>Cinque passeri non si vendon per due soldi? Eppure non uno d’essi è dimenticato dinanzi a Dio;</p>
<p class='clParInd'><span class='clNumRed'>07</span>anzi, perfino i capelli del vostro capo son tutti contati. Non temete dunque; voi siete da più di molti passeri.</p>
<p class='clParInd'><span class='clNumRed'>08</span>Or io vi dico: Chiunque mi avrà riconosciuto davanti agli uomini, anche il Figliuol dell’uomo riconoscerà lui davanti agli angeli di Dio;</p>
<p class='clParInd'><span class='clNumRed'>09</span>ma chi mi avrà rinnegato davanti agli uomini, sarà rinnegato davanti agli angeli di Dio.</p>
<p class='clParInd'><span class='clNumRed'>10</span>Ed a chiunque avrà parlato contro il Figliuol dell’uomo, sarà perdonato; ma a chi avrà bestemmiato contro lo Spirito Santo, non sarà perdonato.</p>
<p class='clParInd'><span class='clNumRed'>11</span>Quando poi vi condurranno davanti alle sinagoghe e ai magistrati e alle autorità, non state in ansietà del come o del che avrete a rispondere a vostra difesa, o di quel che avrete a dire;</p>
<p class='clParInd'><span class='clNumRed'>12</span>perché lo Spirito Santo v’insegnerà in quell’ora stessa quel che dovrete dire.</p>
<p class='clParInd'><span class='clNumRed'>13</span>Or uno della folla gli disse: Maestro, di’ a mio fratello che divida con me l’eredità.</p>
<p class='clParInd'><span class='clNumRed'>14</span>Ma Gesù gli rispose: O uomo, chi mi ha costituito su voi giudice o spartitore? Poi disse loro:</p>
<p class='clParInd'><span class='clNumRed'>15</span>Badate e guardatevi da ogni avarizia; perché non è dall’abbondanza de’ beni che uno possiede, ch’egli ha la sua vita.</p>
<p class='clParInd'><span class='clNumRed'>16</span>E disse loro questa parabola: La campagna d’un certo uomo ricco fruttò copiosamente;</p>
<p class='clParInd'><span class='clNumRed'>17</span>ed egli ragionava così fra se medesimo: Che farò, poiché non ho dove riporre i miei raccolti? E disse:</p>
<p class='clParInd'><span class='clNumRed'>18</span>Questo farò; demolirò i miei granai e ne fabbricherò dei più vasti, e vi raccoglierò tutto il mio grano e i miei beni,</p>
<p class='clParInd'><span class='clNumRed'>19</span>e dirò all’anima mia: Anima, tu hai molti beni riposti per molti anni; riposati, mangia, bevi, godi.</p>
<p class='clParInd'><span class='clNumRed'>20</span>Ma Dio gli disse: Stolto, questa notte stessa l’anima tua ti sarà ridomandata; e quel che hai preparato, di chi sarà?</p>
<p class='clParInd'><span class='clNumRed'>21</span>Così è di chi tesoreggia per sé, e non è ricco in vista di Dio.</p>
<p class='clParInd'><span class='clNumRed'>22</span>Poi disse ai suoi discepoli: Perciò vi dico: Non siate con ansietà solleciti per la vita vostra di quel che mangerete; né per il corpo di che vi vestirete;</p>
<p class='clParInd'><span class='clNumRed'>23</span>poiché la vita è più del nutrimento, e il corpo è più del vestito.</p>
<p class='clParInd'><span class='clNumRed'>24</span>Considerate i corvi: non seminano, non mietono; non hanno dispensa né granaio, eppure Dio li nutrisce. Di quanto non siete voi da più degli uccelli?</p>
<p class='clParInd'><span class='clNumRed'>25</span>E chi di voi può con la sua sollecitudine aggiungere alla sua statura pure un cubito?</p>
<p class='clParInd'><span class='clNumRed'>26</span>Se dunque non potete far nemmeno ciò ch’è minimo, perché siete in ansiosa sollecitudine del rimanente?</p>
<p class='clParInd'><span class='clNumRed'>27</span>Considerate i gigli, come crescono; non faticano e non filano; eppure io vi dico che Salomone stesso, con tutta la sua gloria, non fu vestito come uno di loro.</p>
<p class='clParInd'><span class='clNumRed'>28</span>Or se Dio riveste così l’erba che oggi è nel campo e domani è gettata nel forno, quanto più vestirà voi, o gente di poca fede?</p>
<p class='clParInd'><span class='clNumRed'>29</span>Anche voi non cercate che mangerete e che berrete, e non ne state in sospeso;</p>
<p class='clParInd'><span class='clNumRed'>30</span>poiché tutte queste cose son le genti del mondo che le ricercano; ma il Padre vostro sa che ne avete bisogno.</p>
<p class='clParInd'><span class='clNumRed'>31</span>Cercate piuttosto il suo regno, e queste cose vi saranno sopraggiunte.</p>
<p class='clParInd'><span class='clNumRed'>32</span>Non temere, o piccol gregge; poiché al Padre vostro è piaciuto di darvi il regno.</p>
<p class='clParInd'><span class='clNumRed'>33</span>Vendete i vostri beni, e fatene elemosina; fatevi delle borse che non invecchiano, un tesoro che non venga meno ne’ cieli, ove ladro non s’accosta e tignuola non guasta.</p>
<p class='clParInd'><span class='clNumRed'>34</span>Perché dov’è il vostro tesoro, quivi sarà anche il vostro cuore.</p>
<p class='clParInd'><span class='clNumRed'>35</span>I vostri fianchi siano cinti, e le vostre lampade accese;</p>
<p class='clParInd'><span class='clNumRed'>36</span>e voi siate simili a quelli che aspettano il loro padrone quando tornerà dalle nozze, per aprirgli appena giungerà e picchierà.</p>
<p class='clParInd'><span class='clNumRed'>37</span>Beati que’ servitori che il padrone, arrivando, troverà vigilanti! In verità io vi dico che egli si cingerà, li farà mettere a tavola e passerà a servirli.</p>
<p class='clParInd'><span class='clNumRed'>38</span>E se giungerà alla seconda o alla terza vigilia e li troverà così, beati loro!</p>
<p class='clParInd'><span class='clNumRed'>39</span>Or sappiate questo, che se il padron di casa sapesse a che ora verrà il ladro, veglierebbe e non si lascerebbe sconficcar la casa.</p>
<p class='clParInd'><span class='clNumRed'>40</span>Anche voi siate pronti, perché nell’ora che non pensate, il Figliuol dell’uomo verrà.</p>
<p class='clParInd'><span class='clNumRed'>41</span>E Pietro disse: Signore, questa parabola la dici tu per noi, o anche per tutti?</p>
<p class='clParInd'><span class='clNumRed'>42</span>E il Signore rispose: E qual è mai l’economo fedele e avveduto che il padrone costituirà sui suoi domestici per dar loro a suo tempo la loro misura di viveri?</p>
<p class='clParInd'><span class='clNumRed'>43</span>Beato quel servitore che il padrone, al suo arrivo, troverà facendo così.</p>
<p class='clParInd'><span class='clNumRed'>44</span>In verità io vi dico che lo costituirà su tutti i suoi beni.</p>
<p class='clParInd'><span class='clNumRed'>45</span>Ma se quel servitore dice in cuor suo: Il mio padrone mette indugio a venire; e comincia a battere i servi e le serve, e a mangiare e bere ed ubriacarsi,</p>
<p class='clParInd'><span class='clNumRed'>46</span>il padrone di quel servitore verrà nel giorno che non se l’aspetta e nell’ora che non sa; e lo farà lacerare a colpi di flagello, e gli assegnerà la sorte degl’infedeli.</p>
<p class='clParInd'><span class='clNumRed'>47</span>Or quel servitore che ha conosciuto la volontà del suo padrone e non ha preparato né fatto nulla per compiere la volontà di lui, sarà battuto di molti colpi;</p>
<p class='clParInd'><span class='clNumRed'>48</span>ma colui che non l’ha conosciuta e ha fatto cose degne di castigo, sarà battuto di pochi colpi. E a chi molto è stato dato, molto sarà ridomandato; e a chi molto è stato affidato, tanto più si richiederà.</p>
<p class='clParInd'><span class='clNumRed'>49</span>Io son venuto a gettare un fuoco sulla terra; e che mi resta a desiderare, se già è acceso?</p>
<p class='clParInd'><span class='clNumRed'>50</span>Ma v’è un battesimo del quale ho da esser battezzato; e come sono angustiato finché non sia compiuto!</p>
<p class='clParInd'><span class='clNumRed'>51</span>Pensate voi ch’io sia venuto a metter pace in terra? No, vi dico; ma piuttosto divisione;</p>
<p class='clParInd'><span class='clNumRed'>52</span>perché, da ora innanzi, se vi sono cinque persone in una casa, saranno divise tre contro due, e due contro tre;</p>
<p class='clParInd'><span class='clNumRed'>53</span>saranno divisi il padre contro il figliuolo, e il figliuolo contro il padre; la madre contro la figliuola, e la figliuola contro la madre; la suocera contro la nuora, e la nuora contro la suocera.</p>
<p class='clParInd'><span class='clNumRed'>54</span>Diceva poi ancora alle turbe: Quando vedete una nuvola venir su da ponente, voi dite subito: Viene la pioggia; e così succede.</p>
<p class='clParInd'><span class='clNumRed'>55</span>E quando sentite soffiar lo scirocco, dite: Farà caldo, e avviene così.</p>
<p class='clParInd'><span class='clNumRed'>56</span>Ipocriti, ben sapete discernere l’aspetto della terra e del cielo; e come mai non sapete discernere questo tempo?</p>
<p class='clParInd'><span class='clNumRed'>57</span>E perché non giudicate da voi stessi ciò che è giusto?</p>
<p class='clParInd'><span class='clNumRed'>58</span>Quando vai col tuo avversario davanti al magistrato, fa’ di tutto, mentre sei per via, per liberarti da lui; che talora e’ non ti tragga dinanzi al giudice, e il giudice ti dia in man dell’esecutore giudiziario, e l’esecutore ti cacci in prigione.</p>
<p class='clParInd'><span class='clNumRed'>59</span>Io ti dico che non uscirai di là, finché tu non abbia pagato fino all’ultimo spicciolo.</p>


</div>
</div>
</body>
</html>
