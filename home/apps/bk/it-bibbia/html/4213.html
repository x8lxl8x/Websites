<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4213.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4212.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4214.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 13</h1>

<p class='clParInd'><span class='clNumRed'>01</span>In quello stesso tempo vennero alcuni a riferirgli il fatto de’ Galilei il cui sangue Pilato aveva mescolato coi loro sacrificî.</p>
<p class='clParInd'><span class='clNumRed'>02</span>E Gesù, rispondendo, disse loro: Pensate voi che quei Galilei fossero più peccatori di tutti i Galilei perché hanno sofferto tali cose?</p>
<p class='clParInd'><span class='clNumRed'>03</span>No, vi dico; ma se non vi ravvedete, tutti similmente perirete.</p>
<p class='clParInd'><span class='clNumRed'>04</span>O quei diciotto sui quali cadde la torre in Siloe e li uccise, pensate voi che fossero più colpevoli di tutti gli abitanti di Gerusalemme?</p>
<p class='clParInd'><span class='clNumRed'>05</span>No, vi dico; ma se non vi ravvedete, tutti al par di loro perirete.</p>
<p class='clParInd'><span class='clNumRed'>06</span>Disse pure questa parabola: Un tale aveva un fico piantato nella sua vigna; e andò a cercarvi del frutto, e non ne trovò.</p>
<p class='clParInd'><span class='clNumRed'>07</span>Disse dunque al vignaiuolo: Ecco, sono ormai tre anni che vengo a cercar frutto da questo fico, e non ne trovo; taglialo; perché sta lì a rendere improduttivo anche il terreno?</p>
<p class='clParInd'><span class='clNumRed'>08</span>Ma l’altro, rispondendo, gli disse: Signore, lascialo ancora quest’anno, finch’io l’abbia scalzato e concimato;</p>
<p class='clParInd'><span class='clNumRed'>09</span>e forse darà frutto in avvenire; se no, lo taglierai.</p>
<p class='clParInd'><span class='clNumRed'>10</span>Or egli stava insegnando in una delle sinagoghe in giorno di sabato.</p>
<p class='clParInd'><span class='clNumRed'>11</span>Ed ecco una donna, che da diciotto anni aveva uno spirito d’infermità, ed era tutta curvata e incapace di raddrizzarsi in alcun modo.</p>
<p class='clParInd'><span class='clNumRed'>12</span>E Gesù, vedutala, la chiamò a sé e le disse: Donna, tu sei liberata dalla tua infermità.</p>
<p class='clParInd'><span class='clNumRed'>13</span>E pose le mani su lei, ed ella in quell’istante fu raddrizzata e glorificava Iddio.</p>
<p class='clParInd'><span class='clNumRed'>14</span>Or il capo della sinagoga, sdegnato che Gesù avesse fatta una guarigione in giorno di sabato, prese a dire alla moltitudine: Ci son sei giorni ne’ quali s’ha da lavorare; venite dunque in quelli a farvi guarire, e non in giorno di sabato.</p>
<p class='clParInd'><span class='clNumRed'>15</span>Ma il Signore gli rispose e disse: Ipocriti, non scioglie ciascun di voi, di sabato, il suo bue o il suo asino dalla mangiatoia per menarlo a bere?</p>
<p class='clParInd'><span class='clNumRed'>16</span>E costei, ch’è figliuola d’Abramo, e che Satana avea tenuta legata per ben diciott’anni, non doveva esser sciolta da questo legame in giorno di sabato?</p>
<p class='clParInd'><span class='clNumRed'>17</span>E mentre diceva queste cose, tutti i suoi avversari erano confusi, e tutta la moltitudine si rallegrava di tutte le opere gloriose da lui compiute.</p>
<p class='clParInd'><span class='clNumRed'>18</span>Diceva dunque: A che è simile il regno di Dio, e a che l’assomiglierò io?</p>
<p class='clParInd'><span class='clNumRed'>19</span>Esso è simile ad un granel di senapa che un uomo ha preso e gettato nel suo orto; ed è cresciuto ed è divenuto albero; e gli uccelli del cielo si son riparati sui suoi rami.</p>
<p class='clParInd'><span class='clNumRed'>20</span>E di nuovo disse: A che assomiglierò il regno di Dio?</p>
<p class='clParInd'><span class='clNumRed'>21</span>Esso è simile al lievito che una donna ha preso e nascosto in tre staia di farina, finché tutta sia lievitata.</p>
<p class='clParInd'><span class='clNumRed'>22</span>Ed egli attraversava man mano le città ed i villaggi, insegnando, e facendo cammino verso Gerusalemme.</p>
<p class='clParInd'><span class='clNumRed'>23</span>E un tale gli disse: Signore, son pochi i salvati?</p>
<p class='clParInd'><span class='clNumRed'>24</span>Ed egli disse loro: Sforzatevi d’entrare per la porta stretta, perché io vi dico che molti cercheranno d’entrare e non potranno.</p>
<p class='clParInd'><span class='clNumRed'>25</span>Da che il padron di casa si sarà alzato ed avrà serrata la porta, e voi, stando di fuori, comincerete a picchiare alla porta, dicendo: Signore, aprici, egli, rispondendo, vi dirà: Io non so d’onde voi siate.</p>
<p class='clParInd'><span class='clNumRed'>26</span>Allora comincerete a dire: Noi abbiam mangiato e bevuto in tua presenza, e tu hai insegnato nelle nostre piazze!</p>
<p class='clParInd'><span class='clNumRed'>27</span>Ed egli dirà: Io vi dico che non so d’onde voi siate; dipartitevi da me, voi tutti operatori d’iniquità.</p>
<p class='clParInd'><span class='clNumRed'>28</span>Quivi sarà il pianto e lo stridor de’ denti, quando vedrete Abramo e Isacco e Giacobbe e tutti i profeti nel regno di Dio, e che voi ne sarete cacciati fuori.</p>
<p class='clParInd'><span class='clNumRed'>29</span>E ne verranno d’oriente e d’occidente, e da settentrione e da mezzogiorno, che si porranno a mensa nel regno di Dio.</p>
<p class='clParInd'><span class='clNumRed'>30</span>Ed ecco, ve ne son degli ultimi che saranno primi, e de’ primi che saranno ultimi.</p>
<p class='clParInd'><span class='clNumRed'>31</span>In quello stesso momento vennero alcuni Farisei a dirgli: Parti, e vattene di qui, perché Erode ti vuol far morire.</p>
<p class='clParInd'><span class='clNumRed'>32</span>Ed egli disse loro: Andate a dire a quella volpe: Ecco, io caccio i demonî e compio guarigioni oggi e domani, e il terzo giorno giungo al mio termine.</p>
<p class='clParInd'><span class='clNumRed'>33</span>D’altronde, bisogna ch’io cammini oggi e domani e posdomani, perché non può essere che un profeta muoia fuori di Gerusalemme.</p>
<p class='clParInd'><span class='clNumRed'>34</span>Gerusalemme, Gerusalemme, che uccidi i profeti e lapidi quelli che ti son mandati, quante volte ho voluto raccogliere i tuoi figliuoli, come la gallina raccoglie i suoi pulcini sotto le ali; e voi non avete voluto!</p>
<p class='clParInd'><span class='clNumRed'>35</span>Ecco, la vostra casa sta per esservi lasciata deserta. E io vi dico che non mi vedrete più, finché venga il giorno che diciate: Benedetto colui che viene nel nome del Signore!</p>


</div>
</div>
</body>
</html>
