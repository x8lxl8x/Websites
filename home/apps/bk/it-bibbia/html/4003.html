<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4003.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4002.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4004.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 03</h1>

<p class='clParInd'><span class='clNumRed'>01</span>Or in que’ giorni comparve Giovanni il Battista, predicando nel deserto della Giudea e dicendo:</p>
<p class='clParInd'><span class='clNumRed'>02</span>Ravvedetevi, poiché il regno de’ cieli è vicino.</p>
<p class='clParInd'><span class='clNumRed'>03</span>Di lui parlò infatti il profeta Isaia quando disse: V’è una voce d’uno che grida nel deserto: Preparate la via del Signore, addirizzate i suoi sentieri.</p>
<p class='clParInd'><span class='clNumRed'>04</span>Or esso Giovanni aveva il vestimento di pelo di cammello ed una cintura di cuoio intorno a’ fianchi; ed il suo cibo erano locuste e miele selvatico.</p>
<p class='clParInd'><span class='clNumRed'>05</span>Allora Gerusalemme e tutta la Giudea e tutto il paese d’intorno al Giordano presero ad accorrere a lui;</p>
<p class='clParInd'><span class='clNumRed'>06</span>ed erano battezzati da lui nel fiume Giordano, confessando i loro peccati.</p>
<p class='clParInd'><span class='clNumRed'>07</span>Ma vedendo egli molti dei Farisei e dei Sadducei, venire al suo battesimo, disse loro: Razza di vipere, chi v’ha insegnato a fuggir dall’ira a venire?</p>
<p class='clParInd'><span class='clNumRed'>08</span>Fate dunque de’ frutti degni del ravvedimento.</p>
<p class='clParInd'><span class='clNumRed'>09</span>E non pensate di dir dentro di voi: Abbiamo per padre Abramo; perché io vi dico che Iddio può da queste pietre far sorgere de’ figliuoli ad Abramo.</p>
<p class='clParInd'><span class='clNumRed'>10</span>E già la scure è posta alla radice degli alberi; ogni albero dunque che non fa buon frutto, sta per esser tagliato e gittato nel fuoco.</p>
<p class='clParInd'><span class='clNumRed'>11</span>Ben vi battezzo io con acqua, in vista del ravvedimento; ma colui che viene dietro a me è più forte di me, ed io non son degno di portargli i calzari; egli vi battezzerà con lo Spirito Santo e con fuoco.</p>
<p class='clParInd'><span class='clNumRed'>12</span>Egli ha il suo ventilabro in mano, e netterà interamente l’aia sua, e raccoglierà il suo grano nel granaio, ma arderà la pula con fuoco inestinguibile.</p>
<p class='clParInd'><span class='clNumRed'>13</span>Allora Gesù dalla Galilea si recò al Giordano da Giovanni per esser da lui battezzato.</p>
<p class='clParInd'><span class='clNumRed'>14</span>Ma questi vi si opponeva dicendo: Son io che ho bisogno d’esser battezzato da te, e tu vieni a me?</p>
<p class='clParInd'><span class='clNumRed'>15</span>Ma Gesù gli rispose: Lascia fare per ora; poiché conviene che noi adempiamo così ogni giustizia. Allora Giovanni lo lasciò fare.</p>
<p class='clParInd'><span class='clNumRed'>16</span>E Gesù, tosto che fu battezzato, salì fuor dell’acqua; ed ecco i cieli s’apersero, ed egli vide lo Spirito di Dio scendere come una colomba e venir sopra lui.</p>
<p class='clParInd'><span class='clNumRed'>17</span>Ed ecco una voce dai cieli che disse: Questo è il mio diletto Figliuolo nel quale mi son compiaciuto.</p>


</div>
</div>
</body>
</html>
