<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4314.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4313.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4315.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 14</h1>

<p class='clParInd'><span class='clNumRed'>01</span>Il vostro cuore non sia turbato; abbiate fede in Dio, e abbiate fede anche in me!</p>
<p class='clParInd'><span class='clNumRed'>02</span>Nella casa del Padre mio ci son molte dimore; se no, ve l’avrei detto; io vo a prepararvi un luogo;</p>
<p class='clParInd'><span class='clNumRed'>03</span>e quando sarò andato e v’avrò preparato un luogo, tornerò e v’accoglierò presso di me, affinché dove son io, siate anche voi;</p>
<p class='clParInd'><span class='clNumRed'>04</span>e del dove io vo sapete anche la via.</p>
<p class='clParInd'><span class='clNumRed'>05</span>Toma gli disse: Signore, non sappiamo dove vai; come possiamo saper la via?</p>
<p class='clParInd'><span class='clNumRed'>06</span>Gesù gli disse: Io son la via, la verità e la vita; nessuno viene al Padre se non per mezzo di me.</p>
<p class='clParInd'><span class='clNumRed'>07</span>Se m’aveste conosciuto, avreste conosciuto anche mio Padre; e fin da ora lo conoscete, e l’avete veduto.</p>
<p class='clParInd'><span class='clNumRed'>08</span>Filippo gli disse: Signore, mostraci il Padre, e ci basta.</p>
<p class='clParInd'><span class='clNumRed'>09</span>Gesù gli disse: Da tanto tempo sono con voi e tu non m’hai conosciuto, Filippo? Chi ha veduto me, ha veduto il Padre; come mai dici tu: Mostraci il Padre?</p>
<p class='clParInd'><span class='clNumRed'>10</span>Non credi tu ch’io sono nel Padre e che il Padre è in me? Le parole che io vi dico, non le dico di mio; ma il Padre che dimora in me, fa le opere sue.</p>
<p class='clParInd'><span class='clNumRed'>11</span>Credetemi che io sono nel Padre e che il Padre è in me; se no, credete a cagion di quelle opere stesse.</p>
<p class='clParInd'><span class='clNumRed'>12</span>In verità, in verità vi dico che chi crede in me farà anch’egli le opere che fo io; e ne farà di maggiori, perché io me ne vo al Padre;</p>
<p class='clParInd'><span class='clNumRed'>13</span>e quel che chiederete nel mio nome, lo farò; affinché il Padre sia glorificato nel Figliuolo.</p>
<p class='clParInd'><span class='clNumRed'>14</span>Se chiederete qualche cosa nel mio nome, io la farò.</p>
<p class='clParInd'><span class='clNumRed'>15</span>Se voi mi amate, osserverete i miei comandamenti.</p>
<p class='clParInd'><span class='clNumRed'>16</span>E io pregherò il Padre, ed Egli vi darà un altro Consolatore, perché stia con voi in perpetuo,</p>
<p class='clParInd'><span class='clNumRed'>17</span>lo Spirito della verità, che il mondo non può ricevere, perché non lo vede e non lo conosce. Voi lo conoscete, perché dimora con voi, e sarà in voi.</p>
<p class='clParInd'><span class='clNumRed'>18</span>Non vi lascerò orfani; tornerò a voi.</p>
<p class='clParInd'><span class='clNumRed'>19</span>Ancora un po’, e il mondo non mi vedrà più; ma voi mi vedrete, perché io vivo e voi vivrete.</p>
<p class='clParInd'><span class='clNumRed'>20</span>In quel giorno conoscerete che io sono nel Padre mio, e voi in me ed io in voi.</p>
<p class='clParInd'><span class='clNumRed'>21</span>Chi ha i miei comandamenti e li osserva, quello mi ama; e chi mi ama sarà amato dal Padre mio, e io l’amerò e mi manifesterò a lui.</p>
<p class='clParInd'><span class='clNumRed'>22</span>Giuda (non l’Iscariota) gli domandò: Signore, come mai ti manifesterai a noi e non al mondo?</p>
<p class='clParInd'><span class='clNumRed'>23</span>Gesù rispose e gli disse: Se uno mi ama, osserverà la mia parola; e il Padre mio l’amerà, e noi verremo a lui e faremo dimora presso di lui.</p>
<p class='clParInd'><span class='clNumRed'>24</span>Chi non mi ama non osserva le mie parole; e la parola che voi udite non è mia, ma è del Padre che mi ha mandato.</p>
<p class='clParInd'><span class='clNumRed'>25</span>Queste cose v’ho detto, stando ancora con voi;</p>
<p class='clParInd'><span class='clNumRed'>26</span>ma il Consolatore, lo Spirito Santo, che il Padre manderà nel mio nome, egli v’insegnerà ogni cosa e vi rammenterà tutto quello che v’ho detto.</p>
<p class='clParInd'><span class='clNumRed'>27</span>Io vi lascio pace; vi do la mia pace. Io non vi do come il mondo dà. Il vostro cuore non sia turbato e non si sgomenti.</p>
<p class='clParInd'><span class='clNumRed'>28</span>Avete udito che v’ho detto: ‘Io me ne vo, e torno a voi’; se voi m’amaste, vi rallegrereste ch’io vo al Padre, perché il Padre è maggiore di me.</p>
<p class='clParInd'><span class='clNumRed'>29</span>E ora ve l’ho detto prima che avvenga, affinché, quando sarà avvenuto, crediate.</p>
<p class='clParInd'><span class='clNumRed'>30</span>Io non parlerò più molto con voi, perché viene il principe di questo mondo. Ed esso non ha nulla in me;</p>
<p class='clParInd'><span class='clNumRed'>31</span>ma così avviene, affinché il mondo conosca che amo il Padre, e opero come il Padre m’ha ordinato. Levatevi, andiamo via di qui.</p>


</div>
</div>
</body>
</html>
