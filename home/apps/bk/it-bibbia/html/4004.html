<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4004.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4003.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4005.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 04</h1>

<p class='clParInd'><span class='clNumRed'>01</span>Allora Gesù fu condotto dallo Spirito su nel deserto, per esser tentato dal diavolo.</p>
<p class='clParInd'><span class='clNumRed'>02</span>E dopo che ebbe digiunato quaranta giorni e quaranta notti, alla fine ebbe fame.</p>
<p class='clParInd'><span class='clNumRed'>03</span>E il tentatore, accostatosi, gli disse: Se tu sei Figliuol di Dio, di’ che queste pietre divengan pani.</p>
<p class='clParInd'><span class='clNumRed'>04</span>Ma egli rispondendo disse: Sta scritto: Non di pane soltanto vivrà l’uomo, ma d’ogni parola che procede dalla bocca di Dio.</p>
<p class='clParInd'><span class='clNumRed'>05</span>Allora il diavolo lo menò seco nella santa città e lo pose sul pinnacolo del tempio,</p>
<p class='clParInd'><span class='clNumRed'>06</span>e gli disse: Se tu sei Figliuol di Dio, gettati giù; poiché sta scritto: Egli darà ordine ai suoi angeli intorno a te, ed essi ti porteranno sulle loro mani, che talora tu non urti col piede contro una pietra.</p>
<p class='clParInd'><span class='clNumRed'>07</span>Gesù gli disse: Egli è altresì scritto: Non tentare il Signore Iddio tuo.</p>
<p class='clParInd'><span class='clNumRed'>08</span>Di nuovo il diavolo lo menò seco sopra un monte altissimo, e gli mostrò tutti i regni del mondo e la lor gloria, e gli disse:</p>
<p class='clParInd'><span class='clNumRed'>09</span>Tutte queste cose io te le darò, se, prostrandoti, tu mi adori.</p>
<p class='clParInd'><span class='clNumRed'>10</span>Allora Gesù gli disse: Va’, Satana, poiché sta scritto: Adora il Signore Iddio tuo, ed a lui solo rendi il culto.</p>
<p class='clParInd'><span class='clNumRed'>11</span>Allora il diavolo lo lasciò; ed ecco degli angeli vennero a lui e lo servivano.</p>
<p class='clParInd'><span class='clNumRed'>12</span>Or Gesù, avendo udito che Giovanni era stato messo in prigione, si ritirò in Galilea.</p>
<p class='clParInd'><span class='clNumRed'>13</span>E, lasciata Nazaret, venne ad abitare in Capernaum, città sul mare, ai confini di Zabulon e di Neftali,</p>
<p class='clParInd'><span class='clNumRed'>14</span>affinché si adempiesse quello ch’era stato detto dal profeta Isaia:</p>
<p class='clParInd'><span class='clNumRed'>15</span>Il paese di Zabulon e il paese di Neftali, sulla via del mare, al di là del Giordano, la Galilea de’ Gentili,</p>
<p class='clParInd'><span class='clNumRed'>16</span>il popolo che giaceva nelle tenebre, ha veduto una gran luce; su quelli che giacevano nella contrada e nell’ombra della morte, una luce s’è levata.</p>
<p class='clParInd'><span class='clNumRed'>17</span>Da quel tempo Gesù cominciò a predicare e a dire: Ravvedetevi, perché il regno de’ cieli è vicino.</p>
<p class='clParInd'><span class='clNumRed'>18</span>Or passeggiando lungo il mare della Galilea, egli vide due fratelli, Simone detto Pietro, e Andrea suo fratello, i quali gettavano la rete in mare; poiché erano pescatori.</p>
<p class='clParInd'><span class='clNumRed'>19</span>E disse loro: Venite dietro a me, e vi farò pescatori d’uomini.</p>
<p class='clParInd'><span class='clNumRed'>20</span>Ed essi, lasciate prontamente le reti, lo seguirono.</p>
<p class='clParInd'><span class='clNumRed'>21</span>E passato più oltre, vide due altri fratelli, Giacomo di Zebedeo e Giovanni, suo fratello, i quali nella barca, con Zebedeo loro padre, rassettavano le reti; e li chiamò.</p>
<p class='clParInd'><span class='clNumRed'>22</span>Ed essi, lasciata subito la barca e il padre loro, lo seguirono.</p>
<p class='clParInd'><span class='clNumRed'>23</span>E Gesù andava attorno per tutta la Galilea, insegnando nelle loro sinagoghe e predicando l’evangelo del Regno, sanando ogni malattia ed ogni infermità fra il popolo.</p>
<p class='clParInd'><span class='clNumRed'>24</span>E la sua fama si sparse per tutta la Siria; e gli recarono tutti i malati colpiti da varie infermità e da varî dolori, indemoniati, lunatici, paralitici; ed ei li guarì.</p>
<p class='clParInd'><span class='clNumRed'>25</span>E grandi folle lo seguirono dalla Galilea e dalla Decapoli e da Gerusalemme e dalla Giudea e d’oltre il Giordano.</p>


</div>
</div>
</body>
</html>
