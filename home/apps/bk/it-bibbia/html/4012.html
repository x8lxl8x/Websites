<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4012.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4011.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4013.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 12</h1>

<p class='clParInd'><span class='clNumRed'>01</span>In quel tempo Gesù passò in giorno di sabato per i seminati; e i suoi discepoli ebbero fame e presero a svellere delle spighe ed a mangiare.</p>
<p class='clParInd'><span class='clNumRed'>02</span>E i Farisei, veduto ciò, gli dissero: Ecco, i tuoi discepoli fanno quel che non è lecito di fare in giorno di sabato.</p>
<p class='clParInd'><span class='clNumRed'>03</span>Ma egli disse loro: Non avete voi letto quel che fece Davide, quando ebbe fame, egli e coloro ch’eran con lui?</p>
<p class='clParInd'><span class='clNumRed'>04</span>Come egli entrò nella casa di Dio, e come mangiarono i pani di presentazione i quali non era lecito di mangiare né a lui, né a quelli ch’eran con lui, ma ai soli sacerdoti?</p>
<p class='clParInd'><span class='clNumRed'>05</span>Ovvero, non avete voi letto nella legge che nei giorni di sabato, i sacerdoti nel tempio violano il sabato e non ne son colpevoli?</p>
<p class='clParInd'><span class='clNumRed'>06</span>Or io vi dico che v’è qui qualcosa di più grande del tempio.</p>
<p class='clParInd'><span class='clNumRed'>07</span>E se sapeste che cosa significhi: Voglio misericordia e non sacrifizio, voi non avreste condannato gl’innocenti;</p>
<p class='clParInd'><span class='clNumRed'>08</span>perché il Figliuol dell’uomo è signore del sabato.</p>
<p class='clParInd'><span class='clNumRed'>09</span>E, partitosi di là, venne nella loro sinagoga.</p>
<p class='clParInd'><span class='clNumRed'>10</span>Ed ecco un uomo che avea una mano secca. Ed essi, affin di poterlo accusare, fecero a Gesù questa domanda: È egli lecito far delle guarigioni in giorno di sabato?</p>
<p class='clParInd'><span class='clNumRed'>11</span>Ed egli disse loro: Chi è colui fra voi che, avendo una pecora, s’ella cade in giorno di sabato in una fossa non la prenda e la tragga fuori?</p>
<p class='clParInd'><span class='clNumRed'>12</span>Or quant’è un uomo da più d’una pecora! È dunque lecito di far del bene in giorno di sabato.</p>
<p class='clParInd'><span class='clNumRed'>13</span>Allora disse a quell’uomo: Stendi la tua mano. E colui la stese, ed ella tornò sana come l’altra.</p>
<p class='clParInd'><span class='clNumRed'>14</span>Ma i Farisei, usciti, tennero consiglio contro di lui, col fine di farlo morire.</p>
<p class='clParInd'><span class='clNumRed'>15</span>Ma Gesù, saputolo, si partì di là; e molti lo seguirono, ed egli li guarì tutti;</p>
<p class='clParInd'><span class='clNumRed'>16</span>e ordinò loro severamente di non farlo conoscere,</p>
<p class='clParInd'><span class='clNumRed'>17</span>affinché si adempisse quanto era stato detto per bocca del profeta Isaia:</p>
<p class='clParInd'><span class='clNumRed'>18</span>Ecco il mio Servitore che ho scelto; il mio diletto, in cui l’anima mia si è compiaciuta. Io metterò lo Spirito mio sopra lui, ed egli annunzierà giudicio alle genti.</p>
<p class='clParInd'><span class='clNumRed'>19</span>Non contenderà, né griderà, né alcuno udrà la sua voce nelle piazze.</p>
<p class='clParInd'><span class='clNumRed'>20</span>Ei non triterà la canna rotta e non spegnerà il lucignolo fumante, finché non abbia fatto trionfar la giustizia.</p>
<p class='clParInd'><span class='clNumRed'>21</span>E nel nome di lui le genti spereranno.</p>
<p class='clParInd'><span class='clNumRed'>22</span>Allora gli fu presentato un indemoniato, cieco e muto; ed egli lo sanò, talché il mutolo parlava e vedeva.</p>
<p class='clParInd'><span class='clNumRed'>23</span>E tutte le turbe stupivano e dicevano: Non è costui il figliuol di Davide?</p>
<p class='clParInd'><span class='clNumRed'>24</span>Ma i Farisei, udendo ciò, dissero: Costui non caccia i demonî se non per l’aiuto di Beelzebub, principe dei demonî.</p>
<p class='clParInd'><span class='clNumRed'>25</span>E Gesù, conosciuti i loro pensieri, disse loro: Ogni regno diviso in parti contrarie sarà ridotto in deserto; ed ogni città o casa divisa in parti contrarie non potrà reggere.</p>
<p class='clParInd'><span class='clNumRed'>26</span>E se Satana caccia Satana, egli è diviso contro se stesso; come dunque potrà sussistere il suo regno?</p>
<p class='clParInd'><span class='clNumRed'>27</span>E se io caccio i demonî per l’aiuto di Beelzebub, per l’aiuto di chi li cacciano i vostri figliuoli? Per questo, essi stessi saranno i vostri giudici.</p>
<p class='clParInd'><span class='clNumRed'>28</span>Ma se è per l’aiuto dello Spirito di Dio che io caccio i demonî, è dunque pervenuto fino a voi il regno di Dio.</p>
<p class='clParInd'><span class='clNumRed'>29</span>Ovvero, come può uno entrar nella casa dell’uomo forte e rapirgli le sue masserizie, se prima non abbia legato l’uomo forte? Allora soltanto gli prederà la casa.</p>
<p class='clParInd'><span class='clNumRed'>30</span>Chi non è con me, è contro di me; e chi non raccoglie con me, disperde.</p>
<p class='clParInd'><span class='clNumRed'>31</span>Perciò io vi dico: Ogni peccato e bestemmia sarà perdonata agli uomini; ma la bestemmia contro lo Spirito non sarà perdonata.</p>
<p class='clParInd'><span class='clNumRed'>32</span>Ed a chiunque parli contro il Figliuol dell’uomo, sarà perdonato; ma a chiunque parli contro lo Spirito Santo, non sarà perdonato né in questo mondo né in quello avvenire.</p>
<p class='clParInd'><span class='clNumRed'>33</span>O voi fate l’albero buono e buono pure il suo frutto, o fate l’albero cattivo e cattivo pure il suo frutto; perché dal frutto si conosce l’albero.</p>
<p class='clParInd'><span class='clNumRed'>34</span>Razza di vipere, come potete dir cose buone, essendo malvagi? Poiché dall’abbondanza del cuore la bocca parla.</p>
<p class='clParInd'><span class='clNumRed'>35</span>L’uomo dabbene dal suo buon tesoro trae cose buone; e l’uomo malvagio dal suo malvagio tesoro trae cose malvage.</p>
<p class='clParInd'><span class='clNumRed'>36</span>Or io vi dico che d’ogni parola oziosa che avranno detta, gli uomini renderan conto nel giorno del giudizio;</p>
<p class='clParInd'><span class='clNumRed'>37</span>poiché dalle tue parole sarai giustificato, e dalle tue parole sarai condannato.</p>
<p class='clParInd'><span class='clNumRed'>38</span>Allora alcuni degli scribi e de’ Farisei presero a dirgli: Maestro, noi vorremmo vederti operare un segno.</p>
<p class='clParInd'><span class='clNumRed'>39</span>Ma egli rispose loro: Questa generazione malvagia e adultera chiede un segno; e segno non le sarà dato, tranne il segno del profeta Giona.</p>
<p class='clParInd'><span class='clNumRed'>40</span>Poiché, come Giona stette nel ventre del pesce tre giorni e tre notti, così starà il Figliuolo dell’uomo nel cuor della terra tre giorni e tre notti.</p>
<p class='clParInd'><span class='clNumRed'>41</span>I Niniviti risorgeranno nel giudizio con questa generazione e la condanneranno, perché essi si ravvidero alla predicazione di Giona; ed ecco qui vi è più che Giona!</p>
<p class='clParInd'><span class='clNumRed'>42</span>La regina del Mezzodì risusciterà nel giudizio con questa generazione e la condannerà; perché ella venne dalle estremità della terra per udir la sapienza di Salomone; ed ecco qui v’è più che Salomone!</p>
<p class='clParInd'><span class='clNumRed'>43</span>Or quando lo spirito immondo è uscito da un uomo, va attorno per luoghi aridi, cercando riposo e non lo trova.</p>
<p class='clParInd'><span class='clNumRed'>44</span>Allora dice: Ritornerò nella mia casa donde sono uscito; e giuntovi, la trova vuota, spazzata e adorna.</p>
<p class='clParInd'><span class='clNumRed'>45</span>Allora va e prende seco altri sette spiriti peggiori di lui, i quali, entrati, prendon quivi dimora; e l’ultima condizione di cotest’uomo divien peggiore della prima. Così avverrà anche a questa malvagia generazione.</p>
<p class='clParInd'><span class='clNumRed'>46</span>Mentre Gesù parlava ancora alle turbe, ecco sua madre e i suoi fratelli che, fermatisi di fuori, cercavano di parlargli.</p>
<p class='clParInd'><span class='clNumRed'>47</span>E uno gli disse: Ecco, tua madre e i tuoi fratelli son là fuori che cercano di parlarti.</p>
<p class='clParInd'><span class='clNumRed'>48</span>Ma egli, rispondendo, disse a colui che gli parlava: Chi è mia madre, e chi sono i miei fratelli?</p>
<p class='clParInd'><span class='clNumRed'>49</span>E, stendendo la mano sui suoi discepoli, disse: Ecco mia madre e i miei fratelli!</p>
<p class='clParInd'><span class='clNumRed'>50</span>Poiché chiunque avrà fatta la volontà del Padre mio che è ne’ cieli, esso mi è fratello e sorella e madre.</p>


</div>
</div>
</body>
</html>
