<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4202.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4201.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4203.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 02</h1>

<p class='clParInd'><span class='clNumRed'>01</span>Or in que’ dì avvenne che un decreto uscì da parte di Cesare Augusto, che si facesse un censimento di tutto l’impero.</p>
<p class='clParInd'><span class='clNumRed'>02</span>Questo censimento fu il primo fatto mentre Quirinio governava la Siria.</p>
<p class='clParInd'><span class='clNumRed'>03</span>E tutti andavano a farsi registrare, ciascuno alla sua città.</p>
<p class='clParInd'><span class='clNumRed'>04</span>Or anche Giuseppe salì di Galilea, dalla città di Nazaret, in Giudea, alla città di Davide, chiamata Betleem, perché era della casa e famiglia di Davide,</p>
<p class='clParInd'><span class='clNumRed'>05</span>a farsi registrare con Maria sua sposa, che era incinta.</p>
<p class='clParInd'><span class='clNumRed'>06</span>E avvenne che, mentre eran quivi, si compié per lei il tempo del parto;</p>
<p class='clParInd'><span class='clNumRed'>07</span>ed ella diè alla luce il suo figliuolo primogenito, e lo fasciò, e lo pose a giacere in una mangiatoia perché non v’era posto per loro nell’albergo.</p>
<p class='clParInd'><span class='clNumRed'>08</span>Or in quella medesima contrada v’eran de’ pastori che stavano ne’ campi e facean di notte la guardia al loro gregge.</p>
<p class='clParInd'><span class='clNumRed'>09</span>E un angelo del Signore si presentò ad essi e la gloria del Signore risplendé intorno a loro, e temettero di gran timore.</p>
<p class='clParInd'><span class='clNumRed'>10</span>E l’angelo disse loro: Non temete, perché ecco, vi reco il buon annunzio di una grande allegrezza che tutto il popolo avrà:</p>
<p class='clParInd'><span class='clNumRed'>11</span>Oggi, nella città di Davide, v’è nato un salvatore, che è Cristo, il Signore.</p>
<p class='clParInd'><span class='clNumRed'>12</span>E questo vi servirà di segno: troverete un bambino fasciato e coricato in una mangiatoia.</p>
<p class='clParInd'><span class='clNumRed'>13</span>E ad un tratto vi fu con l’angelo una moltitudine dell’esercito celeste, che lodava Iddio e diceva:</p>
<p class='clParInd'><span class='clNumRed'>14</span>Gloria a Dio ne’ luoghi altissimi, pace in terra fra gli uomini ch’Egli gradisce!</p>
<p class='clParInd'><span class='clNumRed'>15</span>E avvenne che quando gli angeli se ne furono andati da loro verso il cielo, i pastori presero a dire tra loro: Passiamo fino a Betleem e vediamo questo che è avvenuto, e che il Signore ci ha fatto sapere.</p>
<p class='clParInd'><span class='clNumRed'>16</span>E andarono in fretta, e trovarono Maria e Giuseppe ed il bambino giacente nella mangiatoia;</p>
<p class='clParInd'><span class='clNumRed'>17</span>e vedutolo, divulgarono ciò ch’era loro stato detto di quel bambino.</p>
<p class='clParInd'><span class='clNumRed'>18</span>E tutti quelli che li udirono si maravigliarono delle cose dette loro dai pastori.</p>
<p class='clParInd'><span class='clNumRed'>19</span>Or Maria serbava in sé tutte quelle cose, collegandole insieme in cuor suo.</p>
<p class='clParInd'><span class='clNumRed'>20</span>E i pastori se ne tornarono, glorificando e lodando Iddio per tutto quello che aveano udito e visto, com’era loro stato annunziato.</p>
<p class='clParInd'><span class='clNumRed'>21</span>E quando furono compiuti gli otto giorni in capo ai quali e’ doveva esser circonciso, gli fu posto il nome di Gesù, che gli era stato dato dall’angelo prima ch’ei fosse concepito nel seno.</p>
<p class='clParInd'><span class='clNumRed'>22</span>E quando furon compiuti i giorni della loro purificazione secondo la legge di Mosè, portarono il bambino in Gerusalemme per presentarlo al Signore,</p>
<p class='clParInd'><span class='clNumRed'>23</span>com’è scritto nella legge del Signore: Ogni maschio primogenito sarà chiamato santo al Signore,</p>
<p class='clParInd'><span class='clNumRed'>24</span>e per offrire il sacrificio di cui parla la legge del Signore, di un paio di tortore o di due giovani piccioni.</p>
<p class='clParInd'><span class='clNumRed'>25</span>Ed ecco, v’era in Gerusalemme un uomo di nome Simeone; e quest’uomo era giusto e timorato di Dio, e aspettava la consolazione d’Israele; e lo Spirito Santo era sopra lui;</p>
<p class='clParInd'><span class='clNumRed'>26</span>e gli era stato rivelato dallo Spirito Santo che non vedrebbe la morte prima d’aver veduto il Cristo del Signore.</p>
<p class='clParInd'><span class='clNumRed'>27</span>Ed egli, mosso dallo Spirito, venne nel tempio; e come i genitori vi portavano il bambino Gesù per adempiere a suo riguardo le prescrizioni della legge,</p>
<p class='clParInd'><span class='clNumRed'>28</span>se lo prese anch’egli nelle braccia, e benedisse Iddio e disse:</p>
<p class='clParInd'><span class='clNumRed'>29</span>Ora, o mio Signore, tu lasci andare in pace il tuo servo, secondo la tua parola;</p>
<p class='clParInd'><span class='clNumRed'>30</span>poiché gli occhi miei han veduto la tua salvezza,</p>
<p class='clParInd'><span class='clNumRed'>31</span>che hai preparata dinanzi a tutti i popoli</p>
<p class='clParInd'><span class='clNumRed'>32</span>per esser luce da illuminar le genti, e gloria del tuo popolo Israele.</p>
<p class='clParInd'><span class='clNumRed'>33</span>E il padre e la madre di Gesù restavano maravigliati delle cose che dicevan di lui.</p>
<p class='clParInd'><span class='clNumRed'>34</span>E Simeone li benedisse, e disse a Maria, madre di lui: Ecco, questi è posto a caduta ed a rialzamento di molti in Israele, e per segno a cui si contradirà</p>
<p class='clParInd'><span class='clNumRed'>35</span>(e a te stessa una spada trapasserà l’anima), affinché i pensieri di molti cuori sieno rivelati.</p>
<p class='clParInd'><span class='clNumRed'>36</span>V’era anche Anna, profetessa, figliuola di Fanuel, della tribù di Aser, la quale era molto attempata. Dopo esser vissuta col marito sette anni dalla sua verginità,</p>
<p class='clParInd'><span class='clNumRed'>37</span>era rimasta vedova ed avea raggiunto gli ottantaquattro anni. Ella non si partiva mai dal tempio, servendo a Dio notte e giorno con digiuni ed orazioni.</p>
<p class='clParInd'><span class='clNumRed'>38</span>Sopraggiunta in quell’istessa ora, lodava anch’ella Iddio e parlava del bambino a tutti quelli che aspettavano la redenzione di Gerusalemme.</p>
<p class='clParInd'><span class='clNumRed'>39</span>E come ebbero adempiuto tutte le prescrizioni della legge del Signore, tornarono in Galilea, a Nazaret, loro città.</p>
<p class='clParInd'><span class='clNumRed'>40</span>E il bambino cresceva e si fortificava, essendo ripieno di sapienza; e la grazia di Dio era sopra lui.</p>
<p class='clParInd'><span class='clNumRed'>41</span>Or i suoi genitori andavano ogni anno a Gerusalemme per la festa di Pasqua.</p>
<p class='clParInd'><span class='clNumRed'>42</span>E quando egli fu giunto ai dodici anni, salirono a Gerusalemme, secondo l’usanza della festa;</p>
<p class='clParInd'><span class='clNumRed'>43</span>e passati i giorni della festa, come se ne tornavano, il fanciullo Gesù rimase in Gerusalemme all’insaputa dei genitori;</p>
<p class='clParInd'><span class='clNumRed'>44</span>i quali, stimando ch’egli fosse nella comitiva, camminarono una giornata, e si misero a cercarlo fra i parenti e i conoscenti;</p>
<p class='clParInd'><span class='clNumRed'>45</span>e, non avendolo trovato, tornarono a Gerusalemme facendone ricerca.</p>
<p class='clParInd'><span class='clNumRed'>46</span>Ed avvenne che tre giorni dopo lo trovarono nel tempio, seduto in mezzo a’ dottori, che li ascoltava e faceva loro delle domande;</p>
<p class='clParInd'><span class='clNumRed'>47</span>e tutti quelli che l’udivano, stupivano del suo senno e delle sue risposte.</p>
<p class='clParInd'><span class='clNumRed'>48</span>E, vedutolo, sbigottirono; e sua madre gli disse: Figliuolo, perché ci hai fatto così? Ecco, tuo padre ed io ti cercavamo, stando in gran pena.</p>
<p class='clParInd'><span class='clNumRed'>49</span>Ed egli disse loro: Perché mi cercavate? Non sapevate ch’io dovea trovarmi nella casa del Padre mio?</p>
<p class='clParInd'><span class='clNumRed'>50</span>Ed essi non intesero la parola ch’egli avea lor detta.</p>
<p class='clParInd'><span class='clNumRed'>51</span>E discese con loro, e venne a Nazaret, e stava loro sottomesso. E sua madre serbava tutte queste cose in cuor suo.</p>
<p class='clParInd'><span class='clNumRed'>52</span>E Gesù cresceva in sapienza e in statura, e in grazia dinanzi a Dio e agli uomini.</p>


</div>
</div>
</body>
</html>
