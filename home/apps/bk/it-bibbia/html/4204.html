<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4204.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4203.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4205.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 04</h1>

<p class='clParInd'><span class='clNumRed'>01</span>Or Gesù, ripieno dello Spirito Santo, se ne ritornò dal Giordano, e fu condotto dallo Spirito nel deserto per quaranta giorni, ed era tentato dal diavolo.</p>
<p class='clParInd'><span class='clNumRed'>02</span>E durante quei giorni non mangiò nulla; e dopo che quelli furon trascorsi, ebbe fame.</p>
<p class='clParInd'><span class='clNumRed'>03</span>E il diavolo gli disse: Se tu sei Figliuol di Dio, di’ a questa pietra che diventi pane.</p>
<p class='clParInd'><span class='clNumRed'>04</span>E Gesù gli rispose: Sta scritto: Non di pane soltanto vivrà l’uomo.</p>
<p class='clParInd'><span class='clNumRed'>05</span>E il diavolo, menatolo in alto, gli mostrò in un attimo tutti i regni del mondo e gli disse:</p>
<p class='clParInd'><span class='clNumRed'>06</span>Ti darò tutta quanta questa potenza e la gloria di questi regni; perch’essa mi è stata data, e la do a chi voglio.</p>
<p class='clParInd'><span class='clNumRed'>07</span>Se dunque tu ti prostri ad adorarmi, sarà tutta tua.</p>
<p class='clParInd'><span class='clNumRed'>08</span>E Gesù, rispondendo, gli disse: Sta scritto: Adora il Signore Iddio tuo, e a lui solo rendi il tuo culto.</p>
<p class='clParInd'><span class='clNumRed'>09</span>Poi lo menò a Gerusalemme e lo pose sul pinnacolo del tempio e gli disse: Se tu sei Figliuolo di Dio, gettati giù di qui;</p>
<p class='clParInd'><span class='clNumRed'>10</span>perché sta scritto: Egli ordinerà ai suoi angeli intorno a te, che ti proteggano;</p>
<p class='clParInd'><span class='clNumRed'>11</span>ed essi ti porteranno sulle mani, che talora tu non urti col piede contro una pietra.</p>
<p class='clParInd'><span class='clNumRed'>12</span>E Gesù, rispondendo, gli disse: È stato detto: Non tentare il Signore Iddio tuo.</p>
<p class='clParInd'><span class='clNumRed'>13</span>Allora il diavolo, finita che ebbe ogni sorta di tentazione, si partì da lui fino ad altra occasione.</p>
<p class='clParInd'><span class='clNumRed'>14</span>E Gesù, nella potenza dello Spirito, se ne tornò in Galilea; e la sua fama si sparse per tutta la contrada circonvicina.</p>
<p class='clParInd'><span class='clNumRed'>15</span>E insegnava nelle loro sinagoghe, glorificato da tutti.</p>
<p class='clParInd'><span class='clNumRed'>16</span>E venne a Nazaret, dov’era stato allevato; e com’era solito, entrò in giorno di sabato nella sinagoga, e alzatosi per leggere,</p>
<p class='clParInd'><span class='clNumRed'>17</span>gli fu dato il libro del profeta Isaia; e aperto il libro trovò quel passo dov’era scritto:</p>
<p class='clParInd'><span class='clNumRed'>18</span>Lo Spirito del Signore è sopra me; per questo egli mi ha unto per evangelizzare i poveri; mi ha mandato a bandir liberazione a’ prigionieri, ed ai ciechi ricupero della vista; a rimettere in libertà gli oppressi,</p>
<p class='clParInd'><span class='clNumRed'>19</span>e a predicare l’anno accettevole del Signore.</p>
<p class='clParInd'><span class='clNumRed'>20</span>Poi, chiuso il libro e resolo all’inserviente, si pose a sedere; e gli occhi di tutti nella sinagoga erano fissi in lui.</p>
<p class='clParInd'><span class='clNumRed'>21</span>Ed egli prese a dir loro: Oggi, s’è adempiuta questa scrittura, e voi l’udite.</p>
<p class='clParInd'><span class='clNumRed'>22</span>E tutti gli rendeano testimonianza, e si maravigliavano delle parole di grazia che uscivano dalla sua bocca, e dicevano: Non è costui il figliuol di Giuseppe?</p>
<p class='clParInd'><span class='clNumRed'>23</span>Ed egli disse loro: Certo, voi mi citerete questo proverbio: Medico, cura te stesso; fa’ anche qui nella tua patria tutto quello che abbiamo udito essere avvenuto in Capernaum!</p>
<p class='clParInd'><span class='clNumRed'>24</span>Ma egli disse: In verità vi dico che nessun profeta è ben accetto nella sua patria.</p>
<p class='clParInd'><span class='clNumRed'>25</span>Anzi, vi dico in verità che ai dì d’Elia, quando il cielo fu serrato per tre anni e sei mesi e vi fu gran carestia in tutto il paese, c’eran molte vedove in Israele;</p>
<p class='clParInd'><span class='clNumRed'>26</span>eppure a nessuna di esse fu mandato Elia, ma fu mandato a una vedova in Sarepta di Sidon.</p>
<p class='clParInd'><span class='clNumRed'>27</span>E al tempo del profeta Eliseo, c’eran molti lebbrosi in Israele; eppure nessuno di loro fu mondato, ma lo fu Naaman il Siro.</p>
<p class='clParInd'><span class='clNumRed'>28</span>E tutti, nella sinagoga, furon ripieni d’ira all’udir queste cose.</p>
<p class='clParInd'><span class='clNumRed'>29</span>E levatisi, lo cacciaron fuori della città, e lo menarono fin sul ciglio del monte sul quale era fabbricata la loro città, per precipitarlo giù.</p>
<p class='clParInd'><span class='clNumRed'>30</span>Ma egli, passando in mezzo a loro, se ne andò.</p>
<p class='clParInd'><span class='clNumRed'>31</span>E scese a Capernaum, città di Galilea; e vi stava ammaestrando la gente nei giorni di sabato.</p>
<p class='clParInd'><span class='clNumRed'>32</span>Ed essi stupivano della sua dottrina perché parlava con autorità.</p>
<p class='clParInd'><span class='clNumRed'>33</span>Or nella sinagoga si trovava un uomo posseduto da uno spirito d’immondo demonio, il quale gridò con gran voce: Ahi!</p>
<p class='clParInd'><span class='clNumRed'>34</span>Che v’è fra noi e te, o Gesù Nazareno? Se’ tu venuto per perderci? Io so chi tu sei: il Santo di Dio!</p>
<p class='clParInd'><span class='clNumRed'>35</span>E Gesù lo sgridò, dicendo: Ammutolisci, ed esci da quest’uomo! E il demonio, gettatolo a terra in mezzo alla gente, uscì da lui senza fargli alcun male.</p>
<p class='clParInd'><span class='clNumRed'>36</span>E tutti furon presi da sbigottimento e ragionavan fra loro, dicendo: Qual parola è questa? Egli comanda con autorità e potenza agli spiriti immondi, ed essi escono.</p>
<p class='clParInd'><span class='clNumRed'>37</span>E la sua fama si spargeva in ogni parte della circostante contrada.</p>
<p class='clParInd'><span class='clNumRed'>38</span>Poi, levatosi ed uscito dalla sinagoga, entrò in casa di Simone. Or la suocera di Simone era travagliata da una gran febbre; e lo pregarono per lei.</p>
<p class='clParInd'><span class='clNumRed'>39</span>Ed egli, chinatosi verso di lei, sgridò la febbre, e la febbre la lasciò; ed ella, alzatasi prontamente, si mise a servirli.</p>
<p class='clParInd'><span class='clNumRed'>40</span>E sul tramontar del sole, tutti quelli che aveano degli infermi di varie malattie, li menavano a lui; ed egli li guariva, imponendo le mani a ciascuno.</p>
<p class='clParInd'><span class='clNumRed'>41</span>Anche i demonî uscivano da molti, gridando e dicendo: Tu sei il Figliuol di Dio! Ed egli li sgridava e non permetteva loro di parlare, perché sapevano ch’egli era il Cristo.</p>
<p class='clParInd'><span class='clNumRed'>42</span>Poi, fattosi giorno, uscì e andò in un luogo deserto; e le turbe lo cercavano e giunsero fino a lui; e lo trattenevano perché non si partisse da loro.</p>
<p class='clParInd'><span class='clNumRed'>43</span>Ma egli disse loro: Anche alle altre città bisogna ch’io evangelizzi il regno di Dio; poiché per questo sono stato mandato.</p>
<p class='clParInd'><span class='clNumRed'>44</span>E andava predicando per le sinagoghe della Galilea.</p>


</div>
</div>
</body>
</html>
