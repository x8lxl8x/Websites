<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4313.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4312.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4314.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 13</h1>

<p class='clParInd'><span class='clNumRed'>01</span>Or avanti la festa di Pasqua, Gesù, sapendo che era venuta per lui l’ora di passare da questo mondo al Padre, avendo amato i suoi che erano nel mondo, li amò sino alla fine.</p>
<p class='clParInd'><span class='clNumRed'>02</span>E durante la cena, quando il diavolo avea già messo in cuore a Giuda Iscariot, figliuol di Simone, di tradirlo,</p>
<p class='clParInd'><span class='clNumRed'>03</span>Gesù, sapendo che il Padre gli avea dato tutto nelle mani e che era venuto da Dio e a Dio se ne tornava,</p>
<p class='clParInd'><span class='clNumRed'>04</span>si levò da tavola, depose le sue vesti, e preso un asciugatoio, se ne cinse.</p>
<p class='clParInd'><span class='clNumRed'>05</span>Poi mise dell’acqua nel bacino, e cominciò a lavare i piedi a’ discepoli, e ad asciugarli con l’asciugatoio del quale era cinto.</p>
<p class='clParInd'><span class='clNumRed'>06</span>Venne dunque a Simon Pietro, il quale gli disse: Tu, Signore, lavare i piedi a me?</p>
<p class='clParInd'><span class='clNumRed'>07</span>Gesù gli rispose: Tu non sai ora quello che io fo, ma lo capirai dopo.</p>
<p class='clParInd'><span class='clNumRed'>08</span>Pietro gli disse: Tu non mi laverai mai i piedi! Gesù gli rispose: Se non ti lavo, non hai meco parte alcuna.</p>
<p class='clParInd'><span class='clNumRed'>09</span>E Simon Pietro: Signore, non soltanto i piedi, ma anche le mani e il capo!</p>
<p class='clParInd'><span class='clNumRed'>10</span>Gesù gli disse: Chi è lavato tutto non ha bisogno che d’aver lavati i piedi; è netto tutto quanto; e voi siete netti, ma non tutti.</p>
<p class='clParInd'><span class='clNumRed'>11</span>Perché sapeva chi era colui che lo tradirebbe; per questo disse: Non tutti siete netti.</p>
<p class='clParInd'><span class='clNumRed'>12</span>Come dunque ebbe loro lavato i piedi ed ebbe ripreso le sue vesti, si mise di nuovo a tavola, e disse loro: Capite quel che v’ho fatto?</p>
<p class='clParInd'><span class='clNumRed'>13</span>Voi mi chiamate Maestro e Signore; e dite bene, perché lo sono.</p>
<p class='clParInd'><span class='clNumRed'>14</span>Se dunque io, che sono il Signore e il Maestro, v’ho lavato i piedi, anche voi dovete lavare i piedi gli uni agli altri.</p>
<p class='clParInd'><span class='clNumRed'>15</span>Poiché io v’ho dato un esempio, affinché anche voi facciate come v’ho fatto io.</p>
<p class='clParInd'><span class='clNumRed'>16</span>In verità, in verità vi dico che il servitore non è maggiore del suo signore, né il messo è maggiore di colui che l’ha mandato.</p>
<p class='clParInd'><span class='clNumRed'>17</span>Se sapete queste cose, siete beati se le fate.</p>
<p class='clParInd'><span class='clNumRed'>18</span>Io non parlo di voi tutti; io so quelli che ho scelti; ma, perché sia adempita la Scrittura, colui che mangia il mio pane, ha levato contro di me il suo calcagno.</p>
<p class='clParInd'><span class='clNumRed'>19</span>Fin da ora ve lo dico, prima che accada; affinché, quando sia accaduto, voi crediate che sono io (il Cristo).</p>
<p class='clParInd'><span class='clNumRed'>20</span>In verità, in verità vi dico: Chi riceve colui che io avrò mandato, riceve me; e chi riceve me, riceve Colui che mi ha mandato.</p>
<p class='clParInd'><span class='clNumRed'>21</span>Dette queste cose, Gesù fu turbato nello spirito, e così apertamente si espresse: In verità, in verità vi dico che uno di voi mi tradirà.</p>
<p class='clParInd'><span class='clNumRed'>22</span>I discepoli si guardavano l’un l’altro, stando in dubbio di chi parlasse.</p>
<p class='clParInd'><span class='clNumRed'>23</span>Or, a tavola, inclinato sul seno di Gesù, stava uno de’ discepoli, quello che Gesù amava.</p>
<p class='clParInd'><span class='clNumRed'>24</span>Simon Pietro quindi gli fe’ cenno e gli disse: Di’, chi è quello del quale parla?</p>
<p class='clParInd'><span class='clNumRed'>25</span>Ed egli, chinatosi così sul petto di Gesù, gli domandò: Signore, chi è? Gesù rispose:</p>
<p class='clParInd'><span class='clNumRed'>26</span>È quello al quale darò il boccone dopo averlo intinto. E intinto un boccone, lo prese e lo diede a Giuda figlio di Simone Iscariota.</p>
<p class='clParInd'><span class='clNumRed'>27</span>E allora, dopo il boccone, Satana entrò in lui. Per cui Gesù gli disse: Quel che fai, fallo presto.</p>
<p class='clParInd'><span class='clNumRed'>28</span>Ma nessuno de’ commensali intese perché gli avesse detto così.</p>
<p class='clParInd'><span class='clNumRed'>29</span>Difatti alcuni pensavano, siccome Giuda tenea la borsa, che Gesù gli avesse detto: Compra quel che ci abbisogna per la festa; ovvero che desse qualcosa ai poveri.</p>
<p class='clParInd'><span class='clNumRed'>30</span>Egli dunque, preso il boccone, uscì subito; ed era notte.</p>
<p class='clParInd'><span class='clNumRed'>31</span>Quand’egli fu uscito, Gesù disse: Ora il Figliuol dell’uomo è glorificato, e Dio è glorificato in lui.</p>
<p class='clParInd'><span class='clNumRed'>32</span>Se Dio è glorificato in lui, Dio lo glorificherà anche in se stesso, e presto lo glorificherà.</p>
<p class='clParInd'><span class='clNumRed'>33</span>Figliuoletti, è per poco che sono ancora con voi. Voi mi cercherete; e, come ho detto ai Giudei: ‘Dove vo io, voi non potete venire’, così lo dico ora a voi.</p>
<p class='clParInd'><span class='clNumRed'>34</span>Io vi do un nuovo comandamento: che vi amiate gli uni gli altri. Com’io v’ho amati, anche voi amatevi gli uni gli altri.</p>
<p class='clParInd'><span class='clNumRed'>35</span>Da questo conosceranno tutti che siete miei discepoli, se avete amore gli uni per gli altri.</p>
<p class='clParInd'><span class='clNumRed'>36</span>Simon Pietro gli domandò: Signore, dove vai? Gesù rispose: Dove io vado, non puoi per ora seguirmi; ma mi seguirai più tardi.</p>
<p class='clParInd'><span class='clNumRed'>37</span>Pietro gli disse: Signore, perché non posso seguirti ora? Metterò la mia vita per te!</p>
<p class='clParInd'><span class='clNumRed'>38</span>Gesù gli rispose: Metterai la tua vita per me? In verità, in verità ti dico che il gallo non canterà che già tu non m’abbia rinnegato tre volte.</p>


</div>
</div>
</body>
</html>
