<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4311.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4310.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4312.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 11</h1>

<p class='clParInd'><span class='clNumRed'>01</span>Or v’era un ammalato, un certo Lazzaro di Betania, del villaggio di Maria e di Marta sua sorella.</p>
<p class='clParInd'><span class='clNumRed'>02</span>Maria era quella che unse il Signore d’olio odorifero e gli asciugò i piedi co’ suoi capelli; e Lazzaro, suo fratello, era malato.</p>
<p class='clParInd'><span class='clNumRed'>03</span>Le sorelle dunque mandarono a dire a Gesù: Signore, ecco, colui che tu ami, è malato.</p>
<p class='clParInd'><span class='clNumRed'>04</span>Gesù, udito ciò, disse: Questa malattia non è a morte, ma è per la gloria di Dio, affinché per mezzo d’essa il Figliuol di Dio sia glorificato.</p>
<p class='clParInd'><span class='clNumRed'>05</span>Or Gesù amava Marta e sua sorella e Lazzaro.</p>
<p class='clParInd'><span class='clNumRed'>06</span>Come dunque ebbe udito ch’egli era malato, si trattenne ancora due giorni nel luogo dov’era;</p>
<p class='clParInd'><span class='clNumRed'>07</span>poi dopo, disse a’ discepoli: Torniamo in Giudea!</p>
<p class='clParInd'><span class='clNumRed'>08</span>I discepoli gli dissero: Maestro, i Giudei cercavano or ora di lapidarti, e tu vuoi tornar là?</p>
<p class='clParInd'><span class='clNumRed'>09</span>Gesù rispose: Non vi son dodici ore nel giorno? Se uno cammina di giorno, non inciampa, perché vede la luce di questo mondo;</p>
<p class='clParInd'><span class='clNumRed'>10</span>ma se uno cammina di notte, inciampa, perché la luce non è in lui.</p>
<p class='clParInd'><span class='clNumRed'>11</span>Così parlò; e poi disse loro: Il nostro amico Lazzaro s’è addormentato; ma io vado a svegliarlo.</p>
<p class='clParInd'><span class='clNumRed'>12</span>Perciò i discepoli gli dissero: Signore, s’egli dorme, sarà salvo.</p>
<p class='clParInd'><span class='clNumRed'>13</span>Or Gesù avea parlato della morte di lui; ma essi pensarono che avesse parlato del dormir del sonno.</p>
<p class='clParInd'><span class='clNumRed'>14</span>Allora Gesù disse loro apertamente: Lazzaro è morto;</p>
<p class='clParInd'><span class='clNumRed'>15</span>e per voi mi rallegro di non essere stato là, affinché crediate; ma ora, andiamo a lui!</p>
<p class='clParInd'><span class='clNumRed'>16</span>Allora Toma, detto Didimo, disse ai suoi condiscepoli: Andiamo anche noi, per morire con lui!</p>
<p class='clParInd'><span class='clNumRed'>17</span>Gesù dunque, arrivato, trovò che Lazzaro era già da quattro giorni nel sepolcro.</p>
<p class='clParInd'><span class='clNumRed'>18</span>Or Betania non distava da Gerusalemme che circa quindici stadî;</p>
<p class='clParInd'><span class='clNumRed'>19</span>e molti Giudei eran venuti da Marta e Maria per consolarle del loro fratello.</p>
<p class='clParInd'><span class='clNumRed'>20</span>Come dunque Marta ebbe udito che Gesù veniva, gli andò incontro; ma Maria stava seduta in casa.</p>
<p class='clParInd'><span class='clNumRed'>21</span>Marta dunque disse a Gesù: Signore, se tu fossi stato qui, mio fratello non sarebbe morto;</p>
<p class='clParInd'><span class='clNumRed'>22</span>e anche adesso so che tutto quel che chiederai a Dio, Dio te lo darà.</p>
<p class='clParInd'><span class='clNumRed'>23</span>Gesù le disse: Tuo fratello risusciterà.</p>
<p class='clParInd'><span class='clNumRed'>24</span>Marta gli disse: Lo so che risusciterà, nella risurrezione, nell’ultimo giorno.</p>
<p class='clParInd'><span class='clNumRed'>25</span>Gesù le disse: Io son la risurrezione e la vita; chi crede in me, anche se muoia, vivrà;</p>
<p class='clParInd'><span class='clNumRed'>26</span>e chiunque vive e crede in me, non morrà mai. Credi tu questo?</p>
<p class='clParInd'><span class='clNumRed'>27</span>Ella gli disse: Sì, o Signore, io credo che tu sei il Cristo, il Figliuol di Dio che dovea venire nel mondo.</p>
<p class='clParInd'><span class='clNumRed'>28</span>E detto questo, se ne andò, e chiamò di nascosto Maria, sua sorella, dicendole: Il Maestro è qui, e ti chiama.</p>
<p class='clParInd'><span class='clNumRed'>29</span>Ed ella, udito questo, si alzò in fretta e venne a lui.</p>
<p class='clParInd'><span class='clNumRed'>30</span>Or Gesù non era ancora entrato nel villaggio, ma era sempre nel luogo dove Marta l’aveva incontrato.</p>
<p class='clParInd'><span class='clNumRed'>31</span>Quando dunque i Giudei ch’erano in casa con lei e la consolavano, videro che Maria s’era alzata in fretta ed era uscita, la seguirono, supponendo che si recasse al sepolcro a piangere.</p>
<p class='clParInd'><span class='clNumRed'>32</span>Appena Maria fu giunta dov’era Gesù e l’ebbe veduto, gli si gettò a’ piedi dicendogli: Signore, se tu fossi stato qui, mio fratello non sarebbe morto.</p>
<p class='clParInd'><span class='clNumRed'>33</span>E quando Gesù la vide piangere, e vide i Giudei ch’eran venuti con lei piangere anch’essi, fremé nello spirito, si conturbò, e disse:</p>
<p class='clParInd'><span class='clNumRed'>34</span>Dove l’avete posto? Essi gli dissero: Signore, vieni a vedere!</p>
<p class='clParInd'><span class='clNumRed'>35</span>Gesù pianse.</p>
<p class='clParInd'><span class='clNumRed'>36</span>Onde i Giudei dicevano: Guarda come l’amava!</p>
<p class='clParInd'><span class='clNumRed'>37</span>Ma alcuni di loro dicevano: Non poteva, lui che ha aperto gli occhi al cieco, fare anche che questi non morisse?</p>
<p class='clParInd'><span class='clNumRed'>38</span>Gesù dunque, fremendo di nuovo in se stesso, venne al sepolcro. Era una grotta, e una pietra era posta all’apertura.</p>
<p class='clParInd'><span class='clNumRed'>39</span>Gesù disse: Togliete via la pietra! Marta, la sorella del morto, gli disse: Signore, egli puzza già, perché siamo al quarto giorno.</p>
<p class='clParInd'><span class='clNumRed'>40</span>Gesù le disse: Non t’ho io detto che se credi, tu vedrai la gloria di Dio?</p>
<p class='clParInd'><span class='clNumRed'>41</span>Tolsero dunque la pietra. E Gesù, alzati gli occhi in alto, disse: Padre, ti ringrazio che m’hai esaudito.</p>
<p class='clParInd'><span class='clNumRed'>42</span>Io ben sapevo che tu mi esaudisci sempre; ma ho detto questo a motivo della folla che mi circonda, affinché credano che tu m’hai mandato.</p>
<p class='clParInd'><span class='clNumRed'>43</span>E detto questo, gridò con gran voce: Lazzaro vieni fuori!</p>
<p class='clParInd'><span class='clNumRed'>44</span>E il morto uscì, avendo i piedi e le mani legati da fasce, e il viso coperto d’uno sciugatoio. Gesù disse loro: Scioglietelo, e lasciatelo andare.</p>
<p class='clParInd'><span class='clNumRed'>45</span>Perciò molti de’ Giudei che eran venuti da Maria e avean veduto le cose fatte da Gesù, credettero in lui.</p>
<p class='clParInd'><span class='clNumRed'>46</span>Ma alcuni di loro andarono dai Farisei e raccontaron loro quel che Gesù avea fatto.</p>
<p class='clParInd'><span class='clNumRed'>47</span>I capi sacerdoti quindi e i Farisei radunarono il Sinedrio e dicevano: Che facciamo? perché quest’uomo fa molti miracoli.</p>
<p class='clParInd'><span class='clNumRed'>48</span>Se lo lasciamo fare, tutti crederanno in lui; e i Romani verranno e ci distruggeranno e città e nazione.</p>
<p class='clParInd'><span class='clNumRed'>49</span>E un di loro, Caiàfa, che era sommo sacerdote di quell’anno, disse loro: Voi non capite nulla;</p>
<p class='clParInd'><span class='clNumRed'>50</span>e non riflettete come vi torni conto che un uomo solo muoia per il popolo, e non perisca tutta la nazione.</p>
<p class='clParInd'><span class='clNumRed'>51</span>Or egli non disse questo di suo; ma siccome era sommo sacerdote di quell’anno, profetò che Gesù dovea morire per la nazione;</p>
<p class='clParInd'><span class='clNumRed'>52</span>e non soltanto per la nazione, ma anche per raccogliere in uno i figliuoli di Dio dispersi.</p>
<p class='clParInd'><span class='clNumRed'>53</span>Da quel giorno dunque deliberarono di farlo morire.</p>
<p class='clParInd'><span class='clNumRed'>54</span>Gesù quindi non andava più apertamente fra i Giudei, ma si ritirò di là nella contrada vicina al deserto, in una città detta Efraim; e quivi si trattenne co’ suoi discepoli.</p>
<p class='clParInd'><span class='clNumRed'>55</span>Or la Pasqua de’ Giudei era vicina; e molti di quella contrada salirono a Gerusalemme prima della Pasqua per purificarsi.</p>
<p class='clParInd'><span class='clNumRed'>56</span>Cercavan dunque Gesù; e stando nel tempio dicevano tra loro: Che ve ne pare? Che non abbia a venire alla festa?</p>
<p class='clParInd'><span class='clNumRed'>57</span>Or i capi sacerdoti e i Farisei avean dato ordine che se alcuno sapesse dove egli era, ne facesse denunzia perché potessero pigliarlo.</p>


</div>
</div>
</body>
</html>
