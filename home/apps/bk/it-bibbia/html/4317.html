<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4317.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4316.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4318.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 17</h1>

<p class='clParInd'><span class='clNumRed'>01</span>Queste cose disse Gesù; poi levati gli occhi al cielo, disse: Padre, l’ora è venuta; glorifica il tuo Figliuolo, affinché il Figliuolo glorifichi te,</p>
<p class='clParInd'><span class='clNumRed'>02</span>poiché gli hai data potestà sopra ogni carne, onde egli dia vita eterna a tutti quelli che tu gli hai dato.</p>
<p class='clParInd'><span class='clNumRed'>03</span>E questa è la vita eterna: che conoscano te, il solo vero Dio, e colui che tu hai mandato, Gesù Cristo.</p>
<p class='clParInd'><span class='clNumRed'>04</span>Io ti ho glorificato sulla terra, avendo compiuto l’opera che tu m’hai data a fare.</p>
<p class='clParInd'><span class='clNumRed'>05</span>Ed ora, o Padre, glorificami tu presso te stesso della gloria che avevo presso di te avanti che il mondo fosse.</p>
<p class='clParInd'><span class='clNumRed'>06</span>Io ho manifestato il tuo nome agli uomini che tu m’hai dati dal mondo; erano tuoi, e tu me li hai dati; ed essi hanno osservato la tua parola.</p>
<p class='clParInd'><span class='clNumRed'>07</span>Ora hanno conosciuto che tutte le cose che tu m’hai date, vengon da te;</p>
<p class='clParInd'><span class='clNumRed'>08</span>poiché le parole che tu mi hai date, le ho date a loro; ed essi le hanno ricevute, e hanno veramente conosciuto ch’io son proceduto da te, e hanno creduto che tu m’hai mandato.</p>
<p class='clParInd'><span class='clNumRed'>09</span>Io prego per loro; non prego per il mondo, ma per quelli che tu m’hai dato, perché son tuoi;</p>
<p class='clParInd'><span class='clNumRed'>10</span>e tutte le cose mie son tue, e le cose tue son mie; ed io son glorificato in loro.</p>
<p class='clParInd'><span class='clNumRed'>11</span>E io non sono più nel mondo, ma essi sono nel mondo, e io vengo a te. Padre santo, conservali nel tuo nome, essi che tu m’hai dati, affinché siano uno, come noi.</p>
<p class='clParInd'><span class='clNumRed'>12</span>Mentre io ero con loro, io li conservavo nel tuo nome; quelli che tu mi hai dati, li ho anche custoditi, e niuno di loro è perito, tranne il figliuol di perdizione, affinché la Scrittura fosse adempiuta.</p>
<p class='clParInd'><span class='clNumRed'>13</span>Ma ora io vengo a te; e dico queste cose nel mondo, affinché abbiano compita in se stessi la mia allegrezza.</p>
<p class='clParInd'><span class='clNumRed'>14</span>Io ho dato loro la tua parola; e il mondo li ha odiati, perché non sono del mondo, come io non sono del mondo.</p>
<p class='clParInd'><span class='clNumRed'>15</span>Io non ti prego che tu li tolga dal mondo, ma che tu li preservi dal maligno.</p>
<p class='clParInd'><span class='clNumRed'>16</span>Essi non sono del mondo, come io non sono del mondo.</p>
<p class='clParInd'><span class='clNumRed'>17</span>Santificali nella verità: la tua parola è verità.</p>
<p class='clParInd'><span class='clNumRed'>18</span>Come tu hai mandato me nel mondo, anch’io ho mandato loro nel mondo.</p>
<p class='clParInd'><span class='clNumRed'>19</span>E per loro io santifico me stesso, affinché anch’essi siano santificati in verità.</p>
<p class='clParInd'><span class='clNumRed'>20</span>Io non prego soltanto per questi, ma anche per quelli che credono in me per mezzo della loro parola:</p>
<p class='clParInd'><span class='clNumRed'>21</span>che siano tutti uno; che come tu, o Padre, sei in me, ed io sono in te, anch’essi siano in noi; affinché il mondo creda che tu mi hai mandato.</p>
<p class='clParInd'><span class='clNumRed'>22</span>E io ho dato loro la gloria che tu hai dato a me, affinché siano uno come noi siamo uno;</p>
<p class='clParInd'><span class='clNumRed'>23</span>io in loro, e tu in me; acciocché siano perfetti nell’unità, e affinché il mondo conosca che tu m’hai mandato, e che li ami come hai amato me.</p>
<p class='clParInd'><span class='clNumRed'>24</span>Padre, io voglio che dove son io, siano meco anche quelli che tu m’hai dati, affinché veggano la mia gloria che tu m’hai data; poiché tu m’hai amato avanti la fondazion del mondo.</p>
<p class='clParInd'><span class='clNumRed'>25</span>Padre giusto, il mondo non t’ha conosciuto, ma io t’ho conosciuto; e questi hanno conosciuto che tu mi hai mandato;</p>
<p class='clParInd'><span class='clNumRed'>26</span>ed io ho fatto loro conoscere il tuo nome, e lo farò conoscere, affinché l’amore del quale tu m’hai amato sia in loro, ed io in loro.</p>


</div>
</div>
</body>
</html>
