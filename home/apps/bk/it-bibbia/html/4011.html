<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4011.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4010.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4012.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 11</h1>

<p class='clParInd'><span class='clNumRed'>01</span>Ed avvenne che quando ebbe finito di dar le sue istruzioni ai suoi dodici discepoli, Gesù si partì di là per insegnare e predicare nelle loro città.</p>
<p class='clParInd'><span class='clNumRed'>02</span>Or Giovanni, avendo nella prigione udito parlare delle opere del Cristo, mandò a dirgli per mezzo de’ suoi discepoli:</p>
<p class='clParInd'><span class='clNumRed'>03</span>Sei tu colui che ha da venire, o ne aspetteremo noi un altro?</p>
<p class='clParInd'><span class='clNumRed'>04</span>E Gesù rispondendo disse loro: Andate a riferire a Giovanni quello che udite e vedete:</p>
<p class='clParInd'><span class='clNumRed'>05</span>i ciechi ricuperano la vista e gli zoppi camminano; i lebbrosi sono mondati e i sordi odono; i morti risuscitano, e l’Evangelo è annunziato ai poveri.</p>
<p class='clParInd'><span class='clNumRed'>06</span>E beato colui che non si sarà scandalizzato di me!</p>
<p class='clParInd'><span class='clNumRed'>07</span>Or com’essi se ne andavano, Gesù prese a dire alle turbe intorno a Giovanni: Che andaste a vedere nel deserto? Una canna dimenata dal vento? Ma che andaste a vedere?</p>
<p class='clParInd'><span class='clNumRed'>08</span>Un uomo avvolto in morbide vesti? Ecco, quelli che portano delle vesti morbide stanno nelle dimore dei re.</p>
<p class='clParInd'><span class='clNumRed'>09</span>Ma perché andaste? Per vedere un profeta? Sì, vi dico e uno più che profeta.</p>
<p class='clParInd'><span class='clNumRed'>10</span>Egli è colui del quale è scritto: Ecco, io mando il mio messaggero davanti al tuo cospetto, che preparerà la via dinanzi a te.</p>
<p class='clParInd'><span class='clNumRed'>11</span>In verità io vi dico, che fra i nati di donna non è sorto alcuno maggiore di Giovanni Battista; però, il minimo nel regno de’ cieli è maggiore di lui.</p>
<p class='clParInd'><span class='clNumRed'>12</span>Or dai giorni di Giovanni Battista fino ad ora, il regno de’ cieli è preso a forza ed i violenti se ne impadroniscono.</p>
<p class='clParInd'><span class='clNumRed'>13</span>Poiché tutti i profeti e la legge hanno profetato fino a Giovanni.</p>
<p class='clParInd'><span class='clNumRed'>14</span>E se lo volete accettare, egli è l’Elia che dovea venire. Chi ha orecchi oda.</p>
<p class='clParInd'><span class='clNumRed'>15</span>Ma a chi assomiglierò io questa generazione?</p>
<p class='clParInd'><span class='clNumRed'>16</span>Ella è simile ai fanciulli seduti nelle piazze che gridano ai loro compagni e dicono:</p>
<p class='clParInd'><span class='clNumRed'>17</span>Vi abbiam sonato il flauto, e voi non avete ballato; abbiam cantato de’ lamenti, e voi non avete fatto cordoglio.</p>
<p class='clParInd'><span class='clNumRed'>18</span>Difatti è venuto Giovanni non mangiando né bevendo, e dicono: Ha un demonio!</p>
<p class='clParInd'><span class='clNumRed'>19</span>È venuto il Figliuol dell’uomo mangiando e bevendo, e dicono: Ecco un mangiatore ed un beone, un amico dei pubblicani e de’ peccatori! Ma la sapienza è stata giustificata dalle opere sue.</p>
<p class='clParInd'><span class='clNumRed'>20</span>Allora egli prese a rimproverare le città nelle quali era stata fatta la maggior parte delle sue opere potenti, perché non si erano ravvedute.</p>
<p class='clParInd'><span class='clNumRed'>21</span>Guai a te, Corazin! Guai a te, Betsaida! Perché se in Tiro e Sidone fossero state fatte le opere potenti compiute fra voi, già da gran tempo si sarebbero pentite, con cilicio e cenere.</p>
<p class='clParInd'><span class='clNumRed'>22</span>E però vi dichiaro che nel giorno del giudizio la sorte di Tiro e di Sidone sarà più tollerabile della vostra.</p>
<p class='clParInd'><span class='clNumRed'>23</span>E tu, o Capernaum, sarai tu forse innalzata fino al cielo? No, tu scenderai fino nell’Ades. Perché se in Sodoma fossero state fatte le opere potenti compiute in te, ella sarebbe durata fino ad oggi.</p>
<p class='clParInd'><span class='clNumRed'>24</span>E però, io lo dichiaro, nel giorno del giudizio la sorte del paese di Sodoma sarà più tollerabile della tua.</p>
<p class='clParInd'><span class='clNumRed'>25</span>In quel tempo Gesù prese a dire: Io ti rendo lode, o Padre, Signor del cielo e della terra, perché hai nascoste queste cose ai savî e agli intelligenti, e le hai rivelate ai piccoli fanciulli.</p>
<p class='clParInd'><span class='clNumRed'>26</span>Sì, Padre, perché così t’è piaciuto.</p>
<p class='clParInd'><span class='clNumRed'>27</span>Ogni cosa m’è stata data in mano dal Padre mio; e niuno conosce appieno il Figliuolo, se non il Padre; e niuno conosce appieno il Padre, se non il Figliuolo e colui al quale il Figliuolo avrà voluto rivelarlo.</p>
<p class='clParInd'><span class='clNumRed'>28</span>Venite a me, voi tutti che siete travagliati ed aggravati, e io vi darò riposo.</p>
<p class='clParInd'><span class='clNumRed'>29</span>Prendete su voi il mio giogo ed imparate da me, perch’io son mansueto ed umile di cuore; e voi troverete riposo alle anime vostre;</p>
<p class='clParInd'><span class='clNumRed'>30</span>poiché il mio giogo è dolce e il mio carico è leggero. </p>


</div>
</div>
</body>
</html>
