<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4219.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4218.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4220.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 19</h1>

<p class='clParInd'><span class='clNumRed'>01</span>E Gesù essendo entrato in Gerico, attraversava la città.</p>
<p class='clParInd'><span class='clNumRed'>02</span>Ed ecco, un uomo, chiamato per nome Zaccheo, il quale era capo dei pubblicani ed era ricco,</p>
<p class='clParInd'><span class='clNumRed'>03</span>cercava di veder chi era Gesù, ma non poteva a motivo della folla, perché era piccolo di statura.</p>
<p class='clParInd'><span class='clNumRed'>04</span>Allora corse innanzi, e montò sopra un sicomoro, per vederlo, perch’egli avea da passar per quella via.</p>
<p class='clParInd'><span class='clNumRed'>05</span>E come Gesù fu giunto in quel luogo, alzati gli occhi, gli disse: Zaccheo, scendi presto, perché oggi debbo albergare in casa tua.</p>
<p class='clParInd'><span class='clNumRed'>06</span>Ed egli s’affrettò a scendere e l’accolse con allegrezza.</p>
<p class='clParInd'><span class='clNumRed'>07</span>E veduto ciò, tutti mormoravano, dicendo: È andato ad albergare da un peccatore!</p>
<p class='clParInd'><span class='clNumRed'>08</span>Ma Zaccheo, presentatosi al Signore, gli disse: Ecco, Signore, la metà de’ miei beni la do ai poveri; e se ho frodato qualcuno di qualcosa gli rendo il quadruplo.</p>
<p class='clParInd'><span class='clNumRed'>09</span>E Gesù gli disse: Oggi la salvezza è entrata in questa casa, poiché anche questo è figliuolo d’Abramo:</p>
<p class='clParInd'><span class='clNumRed'>10</span>poiché il Figliuol dell’uomo è venuto per cercare e salvare ciò che era perito.</p>
<p class='clParInd'><span class='clNumRed'>11</span>Or com’essi ascoltavano queste cose, Gesù aggiunse una parabola, perché era vicino a Gerusalemme ed essi pensavano che il regno di Dio stesse per esser manifestato immediatamente.</p>
<p class='clParInd'><span class='clNumRed'>12</span>Disse dunque: Un uomo nobile se n’andò in un paese lontano per ricevere l’investitura d’un regno e poi tornare.</p>
<p class='clParInd'><span class='clNumRed'>13</span>E chiamati a sé dieci suoi servitori, diede loro dieci mine, e disse loro: Trafficate finch’io venga.</p>
<p class='clParInd'><span class='clNumRed'>14</span>Ma i suoi concittadini l’odiavano, e gli mandaron dietro un’ambasciata per dire: Non vogliamo che costui regni su noi.</p>
<p class='clParInd'><span class='clNumRed'>15</span>Ed avvenne, quand’e’ fu tornato, dopo aver ricevuto l’investitura del regno, ch’egli fece venire que’ servitori ai quali avea dato il danaro, per sapere quanto ognuno avesse guadagnato, trafficando.</p>
<p class='clParInd'><span class='clNumRed'>16</span>Si presentò il primo e disse: Signore, la tua mina ne ha fruttate altre dieci.</p>
<p class='clParInd'><span class='clNumRed'>17</span>Ed egli gli disse: Va bene, buon servitore; poiché sei stato fedele in cosa minima, abbi potestà su dieci città.</p>
<p class='clParInd'><span class='clNumRed'>18</span>Poi venne il secondo, dicendo: La tua mina, signore, ha fruttato cinque mine.</p>
<p class='clParInd'><span class='clNumRed'>19</span>Ed egli disse anche a questo: E tu sii sopra cinque città.</p>
<p class='clParInd'><span class='clNumRed'>20</span>Poi ne venne un altro che disse: Signore, ecco la tua mina che ho tenuta riposta in un fazzoletto,</p>
<p class='clParInd'><span class='clNumRed'>21</span>perché ho avuto paura di te che sei uomo duro; tu prendi quel che non hai messo, e mieti quel che non hai seminato.</p>
<p class='clParInd'><span class='clNumRed'>22</span>E il padrone a lui: Dalle tue parole ti giudicherò, servo malvagio! Tu sapevi ch’io sono un uomo duro, che prendo quel che non ho messo e mieto quel che non ho seminato;</p>
<p class='clParInd'><span class='clNumRed'>23</span>e perché non hai messo il mio danaro alla banca, ed io, al mio ritorno, l’avrei riscosso con l’interesse?</p>
<p class='clParInd'><span class='clNumRed'>24</span>Poi disse a coloro ch’eran presenti: Toglietegli la mina, e datela a colui che ha le dieci mine.</p>
<p class='clParInd'><span class='clNumRed'>25</span>- Essi gli dissero: Signore, egli ha dieci mine. -</p>
<p class='clParInd'><span class='clNumRed'>26</span>Io vi dico che a chiunque ha sarà dato; ma a chi non ha sarà tolto anche quello che ha.</p>
<p class='clParInd'><span class='clNumRed'>27</span>Quanto poi a que’ miei nemici che non volevano che io regnassi su loro, menateli qua e scannateli in mia presenza.</p>
<p class='clParInd'><span class='clNumRed'>28</span>E dette queste cose, Gesù andava innanzi, salendo a Gerusalemme.</p>
<p class='clParInd'><span class='clNumRed'>29</span>E avvenne che come fu vicino a Betfage e a Betania presso al monte detto degli Ulivi, mandò due de’ discepoli, dicendo:</p>
<p class='clParInd'><span class='clNumRed'>30</span>Andate nella borgata dirimpetto, nella quale entrando, troverete legato un puledro d’asino, sopra il quale non è mai montato alcuno; scioglietelo e menatemelo.</p>
<p class='clParInd'><span class='clNumRed'>31</span>E se qualcuno vi domanda perché lo sciogliete, direte così: Il Signore ne ha bisogno.</p>
<p class='clParInd'><span class='clNumRed'>32</span>E quelli ch’erano mandati, partirono e trovarono le cose com’egli avea lor detto.</p>
<p class='clParInd'><span class='clNumRed'>33</span>E com’essi scioglievano il puledro, i suoi padroni dissero loro: Perché sciogliete il puledro?</p>
<p class='clParInd'><span class='clNumRed'>34</span>Essi risposero: Il Signore ne ha bisogno.</p>
<p class='clParInd'><span class='clNumRed'>35</span>E lo menarono a Gesù; e gettati i loro mantelli sul puledro, vi fecero montar Gesù.</p>
<p class='clParInd'><span class='clNumRed'>36</span>E mentre egli andava innanzi, stendevano i loro mantelli sulla via.</p>
<p class='clParInd'><span class='clNumRed'>37</span>E com’era già presso la città, alla scesa del monte degli Ulivi, tutta la moltitudine dei discepoli cominciò con allegrezza a lodare Iddio a gran voce per tutte le opere potenti che aveano vedute,</p>
<p class='clParInd'><span class='clNumRed'>38</span>dicendo: Benedetto il Re che viene nel nome del Signore; pace in cielo e gloria ne’ luoghi altissimi!</p>
<p class='clParInd'><span class='clNumRed'>39</span>E alcuni de’ Farisei di tra la folla gli dissero: Maestro, sgrida i tuoi discepoli!</p>
<p class='clParInd'><span class='clNumRed'>40</span>Ed egli, rispondendo, disse: Io vi dico che se costoro si tacciono, le pietre grideranno.</p>
<p class='clParInd'><span class='clNumRed'>41</span>E come si fu avvicinato, vedendo la città, pianse su lei, dicendo:</p>
<p class='clParInd'><span class='clNumRed'>42</span>Oh se tu pure avessi conosciuto in questo giorno quel ch’è per la tua pace! Ma ora è nascosto agli occhi tuoi.</p>
<p class='clParInd'><span class='clNumRed'>43</span>Poiché verranno su te de’ giorni nei quali i tuoi nemici ti faranno attorno delle trincee, e ti circonderanno e ti stringeranno da ogni parte;</p>
<p class='clParInd'><span class='clNumRed'>44</span>e atterreranno te e i tuoi figliuoli dentro di te, e non lasceranno in te pietra sopra pietra, perché tu non hai conosciuto il tempo nel quale sei stata visitata.</p>
<p class='clParInd'><span class='clNumRed'>45</span>Poi, entrato nel tempio, cominciò a cacciar quelli che in esso vendevano,</p>
<p class='clParInd'><span class='clNumRed'>46</span>dicendo loro: Egli è scritto: La mia casa sarà una casa d’orazione, ma voi ne avete fatto una spelonca di ladroni.</p>
<p class='clParInd'><span class='clNumRed'>47</span>Ed ogni giorno insegnava nel tempio. Ma i capi sacerdoti e gli scribi e i primi fra il popolo cercavano di farlo morire;</p>
<p class='clParInd'><span class='clNumRed'>48</span>ma non sapevano come fare, perché tutto il popolo, ascoltandolo, pendeva dalle sue labbra.</p>


</div>
</div>
</body>
</html>
