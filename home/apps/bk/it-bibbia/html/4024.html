<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4024.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4023.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4025.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 24</h1>

<p class='clParInd'><span class='clNumRed'>01</span>E come Gesù usciva dal tempio e se n’andava, i suoi discepoli gli s’accostarono per fargli osservare gli edifizî del tempio.</p>
<p class='clParInd'><span class='clNumRed'>02</span>Ma egli rispose loro: Le vedete tutte queste cose? Io vi dico in verità: Non sarà lasciata qui pietra sopra pietra che non sia diroccata.</p>
<p class='clParInd'><span class='clNumRed'>03</span>E stando egli seduto sul monte degli Ulivi, i discepoli gli s’accostarono in disparte, dicendo: Dicci: Quando avverranno queste cose, e quale sarà il segno della tua venuta e della fine dell’età presente?</p>
<p class='clParInd'><span class='clNumRed'>04</span>E Gesù, rispondendo, disse loro: Guardate che nessuno vi seduca.</p>
<p class='clParInd'><span class='clNumRed'>05</span>Poiché molti verranno sotto il mio nome, dicendo: Io sono il Cristo, e ne sedurranno molti.</p>
<p class='clParInd'><span class='clNumRed'>06</span>Or voi udirete parlar di guerre e di rumori di guerre; guardate di non turbarvi, perché bisogna che questo avvenga, ma non sarà ancora la fine.</p>
<p class='clParInd'><span class='clNumRed'>07</span>Poiché si leverà nazione contro nazione e regno contro regno; ci saranno carestie e terremoti in varî luoghi;</p>
<p class='clParInd'><span class='clNumRed'>08</span>ma tutto questo non sarà che principio di dolori.</p>
<p class='clParInd'><span class='clNumRed'>09</span>Allora vi getteranno in tribolazione e v’uccideranno, e sarete odiati da tutte le genti a cagion del mio nome.</p>
<p class='clParInd'><span class='clNumRed'>10</span>E allora molti si scandalizzeranno, e si tradiranno e si odieranno a vicenda.</p>
<p class='clParInd'><span class='clNumRed'>11</span>E molti falsi profeti sorgeranno e sedurranno molti.</p>
<p class='clParInd'><span class='clNumRed'>12</span>E perché l’iniquità sarà moltiplicata, la carità dei più si raffredderà.</p>
<p class='clParInd'><span class='clNumRed'>13</span>Ma chi avrà perseverato sino alla fine sarà salvato.</p>
<p class='clParInd'><span class='clNumRed'>14</span>E questo evangelo del Regno sarà predicato per tutto il mondo, onde ne sia resa testimonianza a tutte le genti; e allora verrà la fine.</p>
<p class='clParInd'><span class='clNumRed'>15</span>Quando dunque avrete veduta l’abominazione della desolazione, della quale ha parlato il profeta Daniele, posta in luogo santo (chi legge pongavi mente),</p>
<p class='clParInd'><span class='clNumRed'>16</span>allora quelli che saranno nella Giudea, fuggano ai monti;</p>
<p class='clParInd'><span class='clNumRed'>17</span>chi sarà sulla terrazza non scenda per toglier quello che è in casa sua;</p>
<p class='clParInd'><span class='clNumRed'>18</span>e chi sarà nel campo non torni indietro a prender la sua veste.</p>
<p class='clParInd'><span class='clNumRed'>19</span>Or guai alle donne che saranno incinte, ed a quelle che allatteranno in que’ giorni!</p>
<p class='clParInd'><span class='clNumRed'>20</span>E pregate che la vostra fuga non avvenga d’inverno né di sabato;</p>
<p class='clParInd'><span class='clNumRed'>21</span>perché allora vi sarà una grande afflizione; tale, che non v’è stata l’uguale dal principio del mondo fino ad ora, né mai più vi sarà.</p>
<p class='clParInd'><span class='clNumRed'>22</span>E se quei giorni non fossero stati abbreviati, nessuno scamperebbe; ma, a cagion degli eletti, que’ giorni saranno abbreviati.</p>
<p class='clParInd'><span class='clNumRed'>23</span>Allora, se alcuno vi dice: ‘Il Cristo eccolo qui, eccolo là’, non lo credete;</p>
<p class='clParInd'><span class='clNumRed'>24</span>perché sorgeranno falsi cristi e falsi profeti, e faranno gran segni e prodigî da sedurre, se fosse possibile, anche gli eletti.</p>
<p class='clParInd'><span class='clNumRed'>25</span>Ecco, ve l’ho predetto. Se dunque vi dicono: Eccolo, è nel deserto, non v’andate;</p>
<p class='clParInd'><span class='clNumRed'>26</span>eccolo, è nelle stanze interne, non lo credete;</p>
<p class='clParInd'><span class='clNumRed'>27</span>perché, come il lampo esce da levante e si vede fino a ponente, così sarà la venuta del Figliuol dell’uomo.</p>
<p class='clParInd'><span class='clNumRed'>28</span>Dovunque sarà il carname, quivi si raduneranno le aquile.</p>
<p class='clParInd'><span class='clNumRed'>29</span>Or subito dopo l’afflizione di que’ giorni, il sole si oscurerà, e la luna non darà il suo splendore, e le stelle cadranno dal cielo, e le potenze de’ cieli saranno scrollate.</p>
<p class='clParInd'><span class='clNumRed'>30</span>E allora apparirà nel cielo il segno del Figliuol dell’uomo; ed allora tutte le tribù della terra faranno cordoglio, e vedranno il Figliuol dell’uomo venir sulle nuvole del cielo con gran potenza e gloria.</p>
<p class='clParInd'><span class='clNumRed'>31</span>E manderà i suoi angeli con gran suono di tromba a radunare i suoi eletti dai quattro venti, dall’un capo all’altro de’ cieli.</p>
<p class='clParInd'><span class='clNumRed'>32</span>Or imparate dal fico questa similitudine: Quando già i suoi rami si fanno teneri e metton le foglie, voi sapete che l’estate è vicina.</p>
<p class='clParInd'><span class='clNumRed'>33</span>Così anche voi, quando vedrete tutte queste cose, sappiate che egli è vicino, proprio alle porte.</p>
<p class='clParInd'><span class='clNumRed'>34</span>Io vi dico in verità che questa generazione non passerà prima che tutte queste cose siano avvenute.</p>
<p class='clParInd'><span class='clNumRed'>35</span>Il cielo e la terra passeranno, ma le mie parole non passeranno.</p>
<p class='clParInd'><span class='clNumRed'>36</span>Ma quant’è a quel giorno ed a quell’ora nessuno li sa, neppure gli angeli dei cieli, neppure il Figliuolo, ma il Padre solo.</p>
<p class='clParInd'><span class='clNumRed'>37</span>E come fu ai giorni di Noè, così sarà alla venuta del Figliuol dell’uomo.</p>
<p class='clParInd'><span class='clNumRed'>38</span>Infatti, come ne’ giorni innanzi al diluvio si mangiava e si beveva, si prendea moglie e s’andava a marito, sino al giorno che Noè entrò nell’arca,</p>
<p class='clParInd'><span class='clNumRed'>39</span>e di nulla si avvide la gente, finché venne il diluvio che portò via tutti quanti, così avverrà alla venuta del Figliuol dell’uomo.</p>
<p class='clParInd'><span class='clNumRed'>40</span>Allora due saranno nel campo; l’uno sarà preso e l’altro lasciato;</p>
<p class='clParInd'><span class='clNumRed'>41</span>due donne macineranno al mulino: l’una sarà presa e l’altra lasciata.</p>
<p class='clParInd'><span class='clNumRed'>42</span>Vegliate, dunque, perché non sapete in qual giorno il vostro Signore sia per venire.</p>
<p class='clParInd'><span class='clNumRed'>43</span>Ma sappiate questo, che se il padron di casa sapesse a qual vigilia il ladro deve venire, veglierebbe e non lascerebbe forzar la sua casa.</p>
<p class='clParInd'><span class='clNumRed'>44</span>Perciò, anche voi siate pronti; perché, nell’ora che non pensate, il Figliuol dell’uomo verrà.</p>
<p class='clParInd'><span class='clNumRed'>45</span>Qual è mai il servitore fedele e prudente che il padrone abbia costituito sui domestici per dar loro il vitto a suo tempo?</p>
<p class='clParInd'><span class='clNumRed'>46</span>Beato quel servitore che il padrone, arrivando, troverà così occupato!</p>
<p class='clParInd'><span class='clNumRed'>47</span>Io vi dico in verità che lo costituirà su tutti i suoi beni.</p>
<p class='clParInd'><span class='clNumRed'>48</span>Ma, s’egli è un malvagio servitore che dica in cuor suo: Il mio padrone tarda a venire;</p>
<p class='clParInd'><span class='clNumRed'>49</span>e comincia a battere i suoi conservi, e a mangiare e bere con gli ubriaconi,</p>
<p class='clParInd'><span class='clNumRed'>50</span>il padrone di quel servitore verrà nel giorno che non se l’aspetta, e nell’ora che non sa;</p>
<p class='clParInd'><span class='clNumRed'>51</span>e lo farà lacerare a colpi di flagello, e gli assegnerà la sorte degl’ipocriti. Ivi sarà il pianto e lo stridor de’ denti.</p>


</div>
</div>
</body>
</html>
