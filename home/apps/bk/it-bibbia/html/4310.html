<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4310.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4309.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4311.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 10</h1>

<p class='clParInd'><span class='clNumRed'>01</span>In verità, in verità io vi dico che chi non entra per la porta nell’ovile delle pecore, ma vi sale da un’altra parte, esso è un ladro e un brigante.</p>
<p class='clParInd'><span class='clNumRed'>02</span>Ma colui che entra per la porta, è pastore delle pecore.</p>
<p class='clParInd'><span class='clNumRed'>03</span>A lui apre il portinaio, e le pecore ascoltano la sua voce, ed egli chiama le proprie pecore per nome e le mena fuori.</p>
<p class='clParInd'><span class='clNumRed'>04</span>Quando ha messo fuori tutte le sue pecore, va innanzi a loro, e le pecore lo seguono, perché conoscono la sua voce.</p>
<p class='clParInd'><span class='clNumRed'>05</span>Ma un estraneo non lo seguiranno; anzi, fuggiranno via da lui perché non conoscono la voce degli estranei.</p>
<p class='clParInd'><span class='clNumRed'>06</span>Questa similitudine disse loro Gesù; ma essi non capirono di che cosa parlasse loro.</p>
<p class='clParInd'><span class='clNumRed'>07</span>Onde Gesù di nuovo disse loro: In verità, in verità vi dico: Io son la porta delle pecore.</p>
<p class='clParInd'><span class='clNumRed'>08</span>Tutti quelli che son venuti prima di me, sono stati ladri e briganti; ma le pecore non li hanno ascoltati.</p>
<p class='clParInd'><span class='clNumRed'>09</span>Io son la porta; se uno entra per me, sarà salvato, ed entrerà ed uscirà, e troverà pastura.</p>
<p class='clParInd'><span class='clNumRed'>10</span>Il ladro non viene se non per rubare e ammazzare e distruggere; io son venuto perché abbian la vita e l’abbiano ad esuberanza.</p>
<p class='clParInd'><span class='clNumRed'>11</span>Io sono il buon pastore; il buon pastore mette la sua vita per le pecore.</p>
<p class='clParInd'><span class='clNumRed'>12</span>Il mercenario, che non è pastore, a cui non appartengono le pecore, vede venire il lupo, abbandona le pecore e si dà alla fuga, e il lupo le rapisce e disperde.</p>
<p class='clParInd'><span class='clNumRed'>13</span>Il mercenario si dà alla fuga perché è mercenario e non si cura delle pecore.</p>
<p class='clParInd'><span class='clNumRed'>14</span>Io sono il buon pastore, e conosco le mie, e le mie mi conoscono,</p>
<p class='clParInd'><span class='clNumRed'>15</span>come il Padre mi conosce ed io conosco il Padre; e metto la mia vita per le pecore.</p>
<p class='clParInd'><span class='clNumRed'>16</span>Ho anche delle altre pecore, che non son di quest’ovile; anche quelle io devo raccogliere, ed esse ascolteranno la mia voce, e vi sarà un solo gregge, un solo pastore.</p>
<p class='clParInd'><span class='clNumRed'>17</span>Per questo mi ama il Padre; perché io depongo la mia vita, per ripigliarla poi.</p>
<p class='clParInd'><span class='clNumRed'>18</span>Nessuno me la toglie, ma la depongo da me. Io ho potestà di deporla e ho potestà di ripigliarla. Quest’ordine ho ricevuto dal Padre mio.</p>
<p class='clParInd'><span class='clNumRed'>19</span>Nacque di nuovo un dissenso fra i Giudei a motivo di queste parole.</p>
<p class='clParInd'><span class='clNumRed'>20</span>E molti di loro dicevano: Egli ha un demonio ed è fuor di sé; perché l’ascoltate?</p>
<p class='clParInd'><span class='clNumRed'>21</span>Altri dicevano: Queste non son parole di un indemoniato. Può un demonio aprir gli occhi a’ ciechi?</p>
<p class='clParInd'><span class='clNumRed'>22</span>In quel tempo ebbe luogo in Gerusalemme la festa della Dedicazione. Era d’inverno,</p>
<p class='clParInd'><span class='clNumRed'>23</span>e Gesù passeggiava nel tempio, sotto il portico di Salomone.</p>
<p class='clParInd'><span class='clNumRed'>24</span>I Giudei dunque gli si fecero attorno e gli dissero: Fino a quando terrai sospeso l’animo nostro? Se tu sei il Cristo, diccelo apertamente.</p>
<p class='clParInd'><span class='clNumRed'>25</span>Gesù rispose loro: Ve l’ho detto, e non lo credete; le opere che fo nel nome del Padre mio, son quelle che testimoniano di me;</p>
<p class='clParInd'><span class='clNumRed'>26</span>ma voi non credete, perché non siete delle mie pecore.</p>
<p class='clParInd'><span class='clNumRed'>27</span>Le mie pecore ascoltano la mia voce, e io le conosco, ed esse mi seguono;</p>
<p class='clParInd'><span class='clNumRed'>28</span>e io do loro la vita eterna, e non periranno mai, e nessuno le rapirà dalla mia mano.</p>
<p class='clParInd'><span class='clNumRed'>29</span>Il Padre mio che me le ha date, è più grande di tutti; e nessuno può rapirle di mano al Padre.</p>
<p class='clParInd'><span class='clNumRed'>30</span>Io ed il Padre siamo uno.</p>
<p class='clParInd'><span class='clNumRed'>31</span>I Giudei presero di nuovo delle pietre per lapidarlo.</p>
<p class='clParInd'><span class='clNumRed'>32</span>Gesù disse loro: Molte buone opere v’ho mostrate da parte del Padre mio; per quale di queste opere mi lapidate voi?</p>
<p class='clParInd'><span class='clNumRed'>33</span>I Giudei gli risposero: Non ti lapidiamo per una buona opera, ma per bestemmia; e perché tu, che sei uomo, ti fai Dio.</p>
<p class='clParInd'><span class='clNumRed'>34</span>Gesù rispose loro: Non è egli scritto nella vostra legge: Io ho detto: Voi siete dèi?</p>
<p class='clParInd'><span class='clNumRed'>35</span>Se chiama dèi coloro a’ quali la parola di Dio è stata diretta (e la Scrittura non può essere annullata),</p>
<p class='clParInd'><span class='clNumRed'>36</span>come mai dite voi a colui che il Padre ha santificato e mandato nel mondo, che bestemmia, perché ho detto: Son Figliuolo di Dio?</p>
<p class='clParInd'><span class='clNumRed'>37</span>Se non faccio le opere del Padre mio, non mi credete;</p>
<p class='clParInd'><span class='clNumRed'>38</span>ma se le faccio, anche se non credete a me, credete alle opere, affinché sappiate e riconosciate che il Padre è in me e che io sono nel Padre.</p>
<p class='clParInd'><span class='clNumRed'>39</span>Essi cercavan di nuovo di pigliarlo; ma egli sfuggì loro dalle mani.</p>
<p class='clParInd'><span class='clNumRed'>40</span>E Gesù se ne andò di nuovo al di là del Giordano, nel luogo dove Giovanni da principio stava battezzando; e quivi dimorò.</p>
<p class='clParInd'><span class='clNumRed'>41</span>E molti vennero a lui, e dicevano: Giovanni, è vero, non fece alcun miracolo; ma tutto quello che Giovanni disse di quest’uomo, era vero.</p>
<p class='clParInd'><span class='clNumRed'>42</span>E quivi molti credettero in lui.</p>


</div>
</div>
</body>
</html>
