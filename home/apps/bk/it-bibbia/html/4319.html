<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4319.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4318.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4320.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 19</h1>

<p class='clParInd'><span class='clNumRed'>01</span>Allora dunque Pilato prese Gesù e lo fece flagellare.</p>
<p class='clParInd'><span class='clNumRed'>02</span>E i soldati, intrecciata una corona di spine, gliela posero sul capo, e gli misero addosso un manto di porpora; e s’accostavano a lui e dicevano:</p>
<p class='clParInd'><span class='clNumRed'>03</span>Salve, Re de’ Giudei! e gli davan degli schiaffi.</p>
<p class='clParInd'><span class='clNumRed'>04</span>Pilato uscì di nuovo, e disse loro: Ecco, ve lo meno fuori, affinché sappiate che non trovo in lui alcuna colpa.</p>
<p class='clParInd'><span class='clNumRed'>05</span>Gesù dunque uscì, portando la corona di spine e il manto di porpora. E Pilato disse loro: Ecco l’uomo!</p>
<p class='clParInd'><span class='clNumRed'>06</span>Come dunque i capi sacerdoti e le guardie l’ebbero veduto, gridarono: Crocifiggilo, crocifiggilo! Pilato disse loro: Prendetelo voi e crocifiggetelo; perché io non trovo in lui alcuna colpa.</p>
<p class='clParInd'><span class='clNumRed'>07</span>I Giudei gli risposero: Noi abbiamo una legge, e secondo questa legge egli deve morire, perché egli s’è fatto Figliuol di Dio.</p>
<p class='clParInd'><span class='clNumRed'>08</span>Quando Pilato ebbe udita questa parola, temette maggiormente;</p>
<p class='clParInd'><span class='clNumRed'>09</span>e rientrato nel pretorio, disse a Gesù: Donde sei tu? Ma Gesù non gli diede alcuna risposta.</p>
<p class='clParInd'><span class='clNumRed'>10</span>Allora Pilato gli disse: Non mi parli? Non sai che ho potestà di liberarti e potestà di crocifiggerti?</p>
<p class='clParInd'><span class='clNumRed'>11</span>Gesù gli rispose: Tu non avresti potestà alcuna contro di me, se ciò non ti fosse stato dato da alto; perciò chi m’ha dato nelle tue mani, ha maggior colpa.</p>
<p class='clParInd'><span class='clNumRed'>12</span>Da quel momento Pilato cercava di liberarlo; ma i Giudei gridavano, dicendo: Se liberi costui, non sei amico di Cesare. Chiunque si fa re, si oppone a Cesare.</p>
<p class='clParInd'><span class='clNumRed'>13</span>Pilato dunque, udite queste parole, menò fuori Gesù, e si assise al tribunale nel luogo detto Lastrico, e in ebraico Gabbatà.</p>
<p class='clParInd'><span class='clNumRed'>14</span>Era la Preparazione della Pasqua, ed era circa l’ora sesta. Ed egli disse ai Giudei: Ecco il vostro Re!</p>
<p class='clParInd'><span class='clNumRed'>15</span>Allora essi gridarono: Tòglilo, tòglilo di mezzo, crocifiggilo! Pilato disse loro: Crocifiggerò io il vostro Re? I capi sacerdoti risposero: Noi non abbiamo altro re che Cesare.</p>
<p class='clParInd'><span class='clNumRed'>16</span>Allora lo consegnò loro perché fosse crocifisso.</p>
<p class='clParInd'><span class='clNumRed'>17</span>Presero dunque Gesù; ed egli, portando la sua croce, venne al luogo detto del Teschio, che in ebraico si chiama Golgota,</p>
<p class='clParInd'><span class='clNumRed'>18</span>dove lo crocifissero, assieme a due altri, uno di qua, l’altro di là, e Gesù nel mezzo.</p>
<p class='clParInd'><span class='clNumRed'>19</span>E Pilato fece pure un’iscrizione, e la pose sulla croce. E v’era scritto: GESÙ IL NAZARENO, IL RE DE’ GIUDEI.</p>
<p class='clParInd'><span class='clNumRed'>20</span>Molti dunque dei Giudei lessero questa iscrizione, perché il luogo dove Gesù fu crocifisso era vicino alla città; e l’iscrizione era in ebraico, in latino e in greco.</p>
<p class='clParInd'><span class='clNumRed'>21</span>Perciò i capi sacerdoti dei Giudei dicevano a Pilato: Non scrivere: Il Re dei Giudei; ma che egli ha detto: Io sono il Re de’ Giudei.</p>
<p class='clParInd'><span class='clNumRed'>22</span>Pilato rispose: Quel che ho scritto, ho scritto.</p>
<p class='clParInd'><span class='clNumRed'>23</span>I soldati dunque, quando ebbero crocifisso Gesù, presero le sue vesti, e ne fecero quattro parti, una parte per ciascun soldato, e la tunica. Or la tunica era senza cuciture, tessuta per intero dall’alto in basso.</p>
<p class='clParInd'><span class='clNumRed'>24</span>Dissero dunque tra loro: Non la stracciamo, ma tiriamo a sorte a chi tocchi; affinché si adempisse la Scrittura che dice: Hanno spartito fra loro le mie vesti, e han tirato la sorte sulla mia tunica. Questo dunque fecero i soldati.</p>
<p class='clParInd'><span class='clNumRed'>25</span>Or presso la croce di Gesù stavano sua madre e la sorella di sua madre, Maria moglie di Cleopa, e Maria Maddalena.</p>
<p class='clParInd'><span class='clNumRed'>26</span>Gesù dunque, vedendo sua madre e presso a lei il discepolo ch’egli amava, disse a sua madre: Donna, ecco il tuo figlio!</p>
<p class='clParInd'><span class='clNumRed'>27</span>Poi disse al discepolo: Ecco tua madre! E da quel momento, il discepolo la prese in casa sua.</p>
<p class='clParInd'><span class='clNumRed'>28</span>Dopo questo, Gesù, sapendo che ogni cosa era già compiuta, affinché la Scrittura fosse adempiuta, disse: Ho sete.</p>
<p class='clParInd'><span class='clNumRed'>29</span>V’era quivi un vaso pieno d’aceto; i soldati dunque, posta in cima a un ramo d’issopo una spugna piena d’aceto, gliel’accostarono alla bocca.</p>
<p class='clParInd'><span class='clNumRed'>30</span>E quando Gesù ebbe preso l’aceto, disse: È compiuto! E chinato il capo, rese lo spirito.</p>
<p class='clParInd'><span class='clNumRed'>31</span>Allora i Giudei, perché i corpi non rimanessero sulla croce durante il sabato (poiché era la Preparazione, e quel giorno del sabato era un gran giorno), chiesero a Pilato che fossero loro fiaccate le gambe, e fossero tolti via.</p>
<p class='clParInd'><span class='clNumRed'>32</span>I soldati dunque vennero e fiaccarono le gambe al primo, e poi anche all’altro che era crocifisso con lui;</p>
<p class='clParInd'><span class='clNumRed'>33</span>ma venuti a Gesù, come lo videro già morto, non gli fiaccarono le gambe,</p>
<p class='clParInd'><span class='clNumRed'>34</span>ma uno de’ soldati gli forò il costato con una lancia, e subito ne uscì sangue ed acqua.</p>
<p class='clParInd'><span class='clNumRed'>35</span>E colui che l’ha veduto, ne ha reso testimonianza, e la sua testimonianza è verace; ed egli sa che dice il vero, affinché anche voi crediate.</p>
<p class='clParInd'><span class='clNumRed'>36</span>Poiché questo è avvenuto affinché si adempisse la Scrittura: Niun osso d’esso sarà fiaccato.</p>
<p class='clParInd'><span class='clNumRed'>37</span>E anche un’altra Scrittura dice: Volgeranno lo sguardo a colui che hanno trafitto.</p>
<p class='clParInd'><span class='clNumRed'>38</span>Dopo queste cose, Giuseppe d’Arimatea, che era discepolo di Gesù, ma occulto per timore de’ Giudei, chiese a Pilato di poter togliere il corpo di Gesù; e Pilato glielo permise. Egli dunque venne e tolse il corpo di Gesù.</p>
<p class='clParInd'><span class='clNumRed'>39</span>E Nicodemo, che da prima era venuto a Gesù di notte, venne anche egli, portando una mistura di mirra e d’aloe di circa cento libbre.</p>
<p class='clParInd'><span class='clNumRed'>40</span>Essi dunque presero il corpo di Gesù e lo avvolsero in pannilini con gli aromi, com’è usanza di seppellire presso i Giudei.</p>
<p class='clParInd'><span class='clNumRed'>41</span>Or nel luogo dov’egli fu crocifisso, c’era un orto; e in quell’orto un sepolcro nuovo, dove nessuno era ancora stato posto.</p>
<p class='clParInd'><span class='clNumRed'>42</span>Quivi dunque posero Gesù, a motivo della Preparazione dei Giudei, perché il sepolcro era vicino.</p>


</div>
</div>
</body>
</html>
