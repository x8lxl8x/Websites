<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4209.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4208.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4210.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 09</h1>

<p class='clParInd'><span class='clNumRed'>01</span>Ora Gesù, chiamati assieme i dodici, diede loro potestà ed autorità su tutti i demonî e di guarir le malattie.</p>
<p class='clParInd'><span class='clNumRed'>02</span>E li mandò a predicare il regno di Dio e a guarire gl’infermi.</p>
<p class='clParInd'><span class='clNumRed'>03</span>E disse loro: Non prendete nulla per viaggio: né bastone, né sacca, né pane, né danaro, e non abbiate tunica di ricambio.</p>
<p class='clParInd'><span class='clNumRed'>04</span>E in qualunque casa sarete entrati, in quella dimorate e da quella ripartite.</p>
<p class='clParInd'><span class='clNumRed'>05</span>E quant’è a quelli che non vi riceveranno, uscendo dalla loro città, scotete la polvere dai vostri piedi, in testimonianza contro a loro.</p>
<p class='clParInd'><span class='clNumRed'>06</span>Ed essi, partitisi, andavano attorno di villaggio in villaggio, evangelizzando e facendo guarigioni per ogni dove.</p>
<p class='clParInd'><span class='clNumRed'>07</span>Ora, Erode il tetrarca udì parlare di tutti que’ fatti; e n’era perplesso, perché taluni dicevano: Giovanni è risuscitato dai morti;</p>
<p class='clParInd'><span class='clNumRed'>08</span>altri dicevano: È apparso Elia; ed altri: È risuscitato uno degli antichi profeti.</p>
<p class='clParInd'><span class='clNumRed'>09</span>Ma Erode disse: Giovanni l’ho fatto decapitare; chi è dunque costui del quale sento dir tali cose? E cercava di vederlo.</p>
<p class='clParInd'><span class='clNumRed'>10</span>E gli apostoli, essendo ritornati, raccontarono a Gesù tutte le cose che aveano fatte; ed egli, presili seco, si ritirò in disparte verso una città chiamata Betsaida.</p>
<p class='clParInd'><span class='clNumRed'>11</span>Ma le turbe, avendolo saputo, lo seguirono; ed egli, accoltele, parlava loro del regno di Dio, e guariva quelli che avean bisogno di guarigione.</p>
<p class='clParInd'><span class='clNumRed'>12</span>Or il giorno cominciava a declinare; e i dodici, accostatisi, gli dissero: Licenzia la moltitudine, affinché se ne vada per i villaggi e per le campagne d’intorno per albergarvi e per trovarvi da mangiare, perché qui siamo in un luogo deserto.</p>
<p class='clParInd'><span class='clNumRed'>13</span>Ma egli disse loro: Date lor voi da mangiare. Ed essi risposero: Noi non abbiamo altro che cinque pani e due pesci; se pur non andiamo noi a comprar dei viveri per tutto questo popolo.</p>
<p class='clParInd'><span class='clNumRed'>14</span>Poiché v’eran cinquemila uomini. Ed egli disse ai suoi discepoli: Fateli accomodare a cerchi d’una cinquantina.</p>
<p class='clParInd'><span class='clNumRed'>15</span>E così li fecero accomodar tutti.</p>
<p class='clParInd'><span class='clNumRed'>16</span>Poi Gesù prese i cinque pani e i due pesci; e levati gli occhi al cielo, li benedisse, li spezzò e li dava ai suoi discepoli per metterli dinanzi alla gente.</p>
<p class='clParInd'><span class='clNumRed'>17</span>E tutti mangiarono e furon sazî; e de’ pezzi loro avanzati si portaron via dodici ceste.</p>
<p class='clParInd'><span class='clNumRed'>18</span>Or avvenne che mentr’egli stava pregando in disparte, i discepoli erano con lui; ed egli domandò loro: Chi dicono le turbe ch’io sia?</p>
<p class='clParInd'><span class='clNumRed'>19</span>E quelli risposero: Gli uni dicono Giovanni Battista; altri, Elia; ed altri, uno dei profeti antichi risuscitato.</p>
<p class='clParInd'><span class='clNumRed'>20</span>E egli disse loro: E voi, chi dite ch’io sia? E Pietro, rispondendo, disse: Il Cristo di Dio.</p>
<p class='clParInd'><span class='clNumRed'>21</span>Ed egli vietò loro severamente di dirlo ad alcuno, e aggiunse:</p>
<p class='clParInd'><span class='clNumRed'>22</span>Bisogna che il Figliuol dell’uomo soffra molte cose, e sia reietto dagli anziani e dai capi sacerdoti e dagli scribi, e sia ucciso, e risusciti il terzo giorno.</p>
<p class='clParInd'><span class='clNumRed'>23</span>Diceva poi a tutti: Se uno vuol venire dietro a me, rinunzi a se stesso, prenda ogni giorno la sua croce e mi seguiti.</p>
<p class='clParInd'><span class='clNumRed'>24</span>Perché chi vorrà salvare la sua vita, la perderà; ma chi avrà perduto la propria vita per me, esso la salverà.</p>
<p class='clParInd'><span class='clNumRed'>25</span>Infatti, che giova egli all’uomo l’aver guadagnato tutto il mondo, se poi ha perduto o rovinato se stesso?</p>
<p class='clParInd'><span class='clNumRed'>26</span>Perché se uno ha vergogna di me e delle mie parole, il Figliuol dell’uomo avrà vergogna di lui, quando verrà nella gloria sua e del Padre e de’ santi angeli.</p>
<p class='clParInd'><span class='clNumRed'>27</span>Or io vi dico in verità che alcuni di coloro che son qui presenti non gusteranno la morte, finché non abbian veduto il regno di Dio.</p>
<p class='clParInd'><span class='clNumRed'>28</span>Or avvenne che circa otto giorni dopo questi ragionamenti, Gesù prese seco Pietro, Giovanni e Giacomo, e salì sul monte per pregare.</p>
<p class='clParInd'><span class='clNumRed'>29</span>E mentre pregava, l’aspetto del suo volto fu mutato, e la sua veste divenne candida sfolgorante.</p>
<p class='clParInd'><span class='clNumRed'>30</span>Ed ecco, due uomini conversavano con lui; ed erano Mosè ed Elia,</p>
<p class='clParInd'><span class='clNumRed'>31</span>i quali appariti in gloria, parlavano della dipartenza ch’egli stava per compiere in Gerusalemme.</p>
<p class='clParInd'><span class='clNumRed'>32</span>Or Pietro e quelli ch’eran con lui, erano aggravati dal sonno; e quando si furono svegliati, videro la sua gloria e i due uomini che stavan con lui.</p>
<p class='clParInd'><span class='clNumRed'>33</span>E come questi si partivano da lui, Pietro disse a Gesù: Maestro, egli è bene che stiamo qui; facciamo tre tende: una per te, una per Mosè, ed una per Elia; non sapendo quel che si dicesse.</p>
<p class='clParInd'><span class='clNumRed'>34</span>E mentre diceva così, venne una nuvola che li coperse della sua ombra; e i discepoli temettero quando quelli entrarono nella nuvola.</p>
<p class='clParInd'><span class='clNumRed'>35</span>Ed una voce venne dalla nuvola, dicendo: Questo è il mio figliuolo, l’eletto mio; ascoltatelo.</p>
<p class='clParInd'><span class='clNumRed'>36</span>E mentre si faceva quella voce, Gesù si trovò solo. Ed essi tacquero, e non riferirono in quei giorni ad alcuno nulla di quel che aveano veduto.</p>
<p class='clParInd'><span class='clNumRed'>37</span>Or avvenne il giorno seguente che essendo essi scesi dal monte, una gran moltitudine venne incontro a Gesù.</p>
<p class='clParInd'><span class='clNumRed'>38</span>Ed ecco, un uomo dalla folla esclamò: Maestro, te ne prego, volgi lo sguardo al mio figliuolo; è l’unico ch’io abbia;</p>
<p class='clParInd'><span class='clNumRed'>39</span>ed ecco uno spirito lo prende, e subito egli grida, e lo spirito lo getta in convulsione facendolo schiumare, e a fatica si diparte da lui, fiaccandolo tutto.</p>
<p class='clParInd'><span class='clNumRed'>40</span>Ed ho pregato i tuoi discepoli di cacciarlo, ma non hanno potuto.</p>
<p class='clParInd'><span class='clNumRed'>41</span>E Gesù, rispondendo, disse: O generazione incredula e perversa, fino a quando sarò io con voi e vi sopporterò?</p>
<p class='clParInd'><span class='clNumRed'>42</span>Mena qua il tuo figliuolo. E mentre il fanciullo si avvicinava, il demonio lo gettò per terra e lo torse in convulsione; ma Gesù sgridò lo spirito immondo, guarì il fanciullo, e lo rese a suo padre.</p>
<p class='clParInd'><span class='clNumRed'>43</span>E tutti sbigottivano della grandezza di Dio.</p>
<p class='clParInd'><span class='clNumRed'>44</span>Ora, mentre tutti si maravigliavano di tutte le cose che Gesù faceva, egli disse ai suoi discepoli: Voi, tenete bene a mente queste parole: Il Figliuol dell’uomo sta per esser dato nelle mani degli uomini.</p>
<p class='clParInd'><span class='clNumRed'>45</span>Ma essi non capivano quel detto ch’era per loro coperto d’un velo, per modo che non lo intendevano, e temevano d’interrogarlo circa quel detto.</p>
<p class='clParInd'><span class='clNumRed'>46</span>Poi sorse fra loro una disputa sul chi di loro fosse il maggiore.</p>
<p class='clParInd'><span class='clNumRed'>47</span>Ma Gesù, conosciuto il pensiero del loro cuore, prese un piccolo fanciullo, se lo pose accanto, e disse loro:</p>
<p class='clParInd'><span class='clNumRed'>48</span>Chi riceve questo piccolo fanciullo nel nome mio, riceve me; e chi riceve me, riceve Colui che m’ha mandato. Poiché chi è il minimo fra tutti voi, quello è grande.</p>
<p class='clParInd'><span class='clNumRed'>49</span>Or Giovanni prese a dirgli: Maestro, noi abbiam veduto un tale che cacciava i demonî nel tuo nome, e glielo abbiamo vietato perché non ti segue con noi.</p>
<p class='clParInd'><span class='clNumRed'>50</span>Ma Gesù gli disse: Non glielo vietate, perché chi non è contro voi è per voi.</p>
<p class='clParInd'><span class='clNumRed'>51</span>Poi, come s’avvicinava il tempo della sua assunzione, Gesù si mise risolutamente in via per andare a Gerusalemme.</p>
<p class='clParInd'><span class='clNumRed'>52</span>E mandò davanti a sé de’ messi, i quali, partitisi, entrarono in un villaggio de’ Samaritani per preparargli alloggio.</p>
<p class='clParInd'><span class='clNumRed'>53</span>Ma quelli non lo ricevettero perché era diretto verso Gerusalemme.</p>
<p class='clParInd'><span class='clNumRed'>54</span>Veduto ciò, i suoi discepoli Giacomo e Giovanni, dissero: Signore, vuoi tu che diciamo che scenda fuoco dal cielo e li consumi?</p>
<p class='clParInd'><span class='clNumRed'>55</span>Ma egli, rivoltosi, li sgridò.</p>
<p class='clParInd'><span class='clNumRed'>56</span>E se ne andarono in un altro villaggio.</p>
<p class='clParInd'><span class='clNumRed'>57</span>Or avvenne che mentre camminavano per la via, qualcuno gli disse: Io ti seguiterò dovunque tu andrai.</p>
<p class='clParInd'><span class='clNumRed'>58</span>E Gesù gli rispose: Le volpi hanno delle tane e gli uccelli del cielo, de’ nidi, ma il Figliuol dell’uomo non ha dove posare il capo.</p>
<p class='clParInd'><span class='clNumRed'>59</span>E ad un altro disse: Seguitami. Ed egli rispose: Permettimi prima d’andare a seppellir mio padre.</p>
<p class='clParInd'><span class='clNumRed'>60</span>Ma Gesù gli disse: Lascia i morti seppellire i loro morti; ma tu va’ ad annunziare il regno di Dio.</p>
<p class='clParInd'><span class='clNumRed'>61</span>E un altro ancora gli disse: Ti seguiterò, Signore, ma permettimi prima d’accomiatarmi da que’ di casa mia.</p>
<p class='clParInd'><span class='clNumRed'>62</span>Ma Gesù gli disse: Nessuno che abbia messo la mano all’aratro e poi riguardi indietro, è adatto al regno di Dio.</p>


</div>
</div>
</body>
</html>
