<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4104.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4103.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4105.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 04</h1>

<p class='clParInd'><span class='clNumRed'>01</span>Gesù prese di nuovo ad insegnare presso il mare: e una gran moltitudine si radunò intorno a lui; talché egli, montato in una barca, vi sedette stando in mare, mentre tutta la moltitudine era a terra sulla riva.</p>
<p class='clParInd'><span class='clNumRed'>02</span>Ed egli insegnava loro molte cose in parabole, e diceva loro nel suo insegnamento:</p>
<p class='clParInd'><span class='clNumRed'>03</span>Udite: Ecco, il seminatore uscì a seminare.</p>
<p class='clParInd'><span class='clNumRed'>04</span>Ed avvenne che mentre seminava, una parte del seme cadde lungo la strada; e gli uccelli vennero e lo mangiarono.</p>
<p class='clParInd'><span class='clNumRed'>05</span>Ed un’altra cadde in un suolo roccioso ove non avea molta terra; e subito spuntò, perché non avea terreno profondo;</p>
<p class='clParInd'><span class='clNumRed'>06</span>ma quando il sole si levò, fu riarsa; e perché non avea radice, si seccò.</p>
<p class='clParInd'><span class='clNumRed'>07</span>Ed un’altra cadde fra le spine; e le spine crebbero e l’affogarono e non fece frutto.</p>
<p class='clParInd'><span class='clNumRed'>08</span>Ed altre parti caddero nella buona terra; e portaron frutto che venne su e crebbe, e giunsero a dare qual trenta, qual sessanta e qual cento.</p>
<p class='clParInd'><span class='clNumRed'>09</span>Poi disse: Chi ha orecchi da udire oda.</p>
<p class='clParInd'><span class='clNumRed'>10</span>Quand’egli fu in disparte, quelli che gli stavano intorno coi dodici, lo interrogarono sulle parabole.</p>
<p class='clParInd'><span class='clNumRed'>11</span>Ed egli disse loro: A voi è dato di conoscere il mistero del regno di Dio; ma a quelli che son di fuori, tutto è presentato per via di parabole, affinché:</p>
<p class='clParInd'><span class='clNumRed'>12</span>Vedendo, vedano sì, ma non discernano; udendo, odano sì, ma non intendano; che talora non si convertano, e i peccati non siano loro rimessi.</p>
<p class='clParInd'><span class='clNumRed'>13</span>Poi disse loro: Non intendete voi questa parabola? E come intenderete voi tutte le parabole?</p>
<p class='clParInd'><span class='clNumRed'>14</span>Il seminatore semina la Parola.</p>
<p class='clParInd'><span class='clNumRed'>15</span>Quelli che sono lungo la strada, sono coloro nei quali è seminata la Parola; e quando l’hanno udita, subito viene Satana e porta via la Parola seminata in loro.</p>
<p class='clParInd'><span class='clNumRed'>16</span>E parimente quelli che ricevono la semenza in luoghi rocciosi sono coloro che, quando hanno udito la Parola, la ricevono subito con allegrezza;</p>
<p class='clParInd'><span class='clNumRed'>17</span>e non hanno in sé radice ma son di corta durata; e poi, quando venga tribolazione o persecuzione a cagion della Parola, son subito scandalizzati.</p>
<p class='clParInd'><span class='clNumRed'>18</span>Ed altri sono quelli che ricevono la semenza fra le spine; cioè coloro che hanno udita la Parola;</p>
<p class='clParInd'><span class='clNumRed'>19</span>poi le cure mondane e l’inganno delle ricchezze e le cupidigie delle altre cose, penetrati in loro, affogano la Parola, e così riesce infruttuosa.</p>
<p class='clParInd'><span class='clNumRed'>20</span>Quelli poi che hanno ricevuto il seme in buona terra, sono coloro che odono la Parola e l’accolgono e fruttano qual trenta, qual sessanta e qual cento.</p>
<p class='clParInd'><span class='clNumRed'>21</span>Poi diceva ancora: Si reca forse la lampada per metterla sotto il moggio o sotto il letto? Non è ella recata per esser messa sul candeliere?</p>
<p class='clParInd'><span class='clNumRed'>22</span>Poiché non v’è nulla che sia nascosto se non in vista d’esser manifestato; e nulla è stato tenuto segreto, se non per esser messo in luce.</p>
<p class='clParInd'><span class='clNumRed'>23</span>Se uno ha orecchi da udire oda.</p>
<p class='clParInd'><span class='clNumRed'>24</span>Diceva loro ancora: Ponete mente a ciò che voi udite. Con la misura con la quale misurate, sarà misurato a voi; e a voi sarà data anche la giunta;</p>
<p class='clParInd'><span class='clNumRed'>25</span>poiché a chi ha sarà dato, e a chi non ha, anche quello che ha gli sarà tolto.</p>
<p class='clParInd'><span class='clNumRed'>26</span>Diceva ancora: Il regno di Dio è come un uomo che getti il seme in terra,</p>
<p class='clParInd'><span class='clNumRed'>27</span>e dorma e si levi, la notte e il giorno; il seme intanto germoglia e cresce nel modo ch’egli stesso ignora.</p>
<p class='clParInd'><span class='clNumRed'>28</span>La terra da se stessa dà il suo frutto: prima l’erba; poi la spiga; poi, nella spiga, il grano ben formato.</p>
<p class='clParInd'><span class='clNumRed'>29</span>E quando il frutto è maturo, subito e’ vi mette la falce perché la mietitura è venuta.</p>
<p class='clParInd'><span class='clNumRed'>30</span>Diceva ancora: A che assomiglieremo il regno di Dio, o con qual parabola lo rappresenteremo?</p>
<p class='clParInd'><span class='clNumRed'>31</span>Esso è simile ad un granello di senapa, il quale, quando lo si semina in terra, è il più piccolo di tutti i semi che son sulla terra;</p>
<p class='clParInd'><span class='clNumRed'>32</span>ma quando è seminato, cresce e diventa maggiore di tutti i legumi; e fa de’ rami tanto grandi, che all’ombra sua possono ripararsi gli uccelli del cielo.</p>
<p class='clParInd'><span class='clNumRed'>33</span>E con molte cosiffatte parabole esponeva loro la Parola, secondo che potevano intendere;</p>
<p class='clParInd'><span class='clNumRed'>34</span>e non parlava loro senza parabola; ma in privato spiegava ogni cosa ai suoi discepoli.</p>
<p class='clParInd'><span class='clNumRed'>35</span>In quel medesimo giorno, fattosi sera, Gesù disse loro: Passiamo all’altra riva.</p>
<p class='clParInd'><span class='clNumRed'>36</span>E i discepoli, licenziata la moltitudine, lo presero, così com’era, nella barca. E vi erano delle altre barche con lui.</p>
<p class='clParInd'><span class='clNumRed'>37</span>Ed ecco levarsi un gran turbine di vento che cacciava le onde nella barca, talché ella già si riempiva.</p>
<p class='clParInd'><span class='clNumRed'>38</span>Or egli stava a poppa, dormendo sul guanciale. I discepoli lo destano e gli dicono: Maestro, non ti curi tu che noi periamo?</p>
<p class='clParInd'><span class='clNumRed'>39</span>Ed egli, destatosi, sgridò il vento e disse al mare: Taci, calmati! E il vento cessò, e si fece gran bonaccia.</p>
<p class='clParInd'><span class='clNumRed'>40</span>Ed egli disse loro: Perché siete così paurosi? Come mai non avete voi fede?</p>
<p class='clParInd'><span class='clNumRed'>41</span>Ed essi furon presi da gran timore e si diceano gli uni agli altri: Chi è dunque costui, che anche il vento ed il mare gli ubbidiscano?</p>


</div>
</div>
</body>
</html>
