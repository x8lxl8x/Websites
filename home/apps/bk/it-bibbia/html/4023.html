<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4023.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4022.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4024.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 23</h1>

<p class='clParInd'><span class='clNumRed'>01</span>Allora Gesù parlò alle turbe e ai suoi discepoli,</p>
<p class='clParInd'><span class='clNumRed'>02</span>dicendo: Gli scribi e i Farisei seggono sulla cattedra di Mosè.</p>
<p class='clParInd'><span class='clNumRed'>03</span>Fate dunque ed osservate tutte le cose che vi diranno, ma non fate secondo le opere loro; perché dicono e non fanno.</p>
<p class='clParInd'><span class='clNumRed'>04</span>Difatti, legano de’ pesi gravi e li mettono sulle spalle della gente; ma loro non li voglion muovere neppur col dito.</p>
<p class='clParInd'><span class='clNumRed'>05</span>Tutte le loro opere le fanno per essere osservati dagli uomini; difatti allargano le lor filatterie ed allungano le frange de’ mantelli;</p>
<p class='clParInd'><span class='clNumRed'>06</span>ed amano i primi posti ne’ conviti e i primi seggi nelle sinagoghe</p>
<p class='clParInd'><span class='clNumRed'>07</span>e i saluti nelle piazze e d’esser chiamati dalla gente: "Maestro!"</p>
<p class='clParInd'><span class='clNumRed'>08</span>Ma voi non vi fate chiamar "Maestro", perché uno solo è il vostro maestro, e voi siete tutti fratelli.</p>
<p class='clParInd'><span class='clNumRed'>09</span>E non chiamate alcuno sulla terra vostro padre, perché uno solo è il Padre vostro, quello che è ne’ cieli.</p>
<p class='clParInd'><span class='clNumRed'>10</span>E non vi fate chiamar guide, perché una sola è la vostra guida, il Cristo:</p>
<p class='clParInd'><span class='clNumRed'>11</span>ma il maggiore fra voi sia vostro servitore.</p>
<p class='clParInd'><span class='clNumRed'>12</span>Chiunque s’innalzerà sarà abbassato, e chiunque si abbasserà sarà innalzato.</p>
<p class='clParInd'><span class='clNumRed'>13</span>Ma guai a voi, scribi e Farisei ipocriti, perché serrate il regno de’ cieli dinanzi alla gente; poiché, né vi entrate voi, né lasciate entrare quelli che cercano di entrare.</p>
<p class='clParInd'><span class='clNumRed'>14</span> Guai a voi, scribi e Farisei ipocriti, perché divorate le case delle vedove, e fate per apparenza lunghe orazioni; perciò riceverete maggior condanna.</p>
<p class='clParInd'><span class='clNumRed'>15</span>Guai a voi, scribi e Farisei ipocriti, perché scorrete mare e terra per fare un proselito; e fatto che sia, lo rendete figliuol della geenna il doppio di voi.</p>
<p class='clParInd'><span class='clNumRed'>16</span>Guai a voi, guide cieche, che dite: Se uno giura per il tempio, non è nulla; ma se giura per l’oro del tempio, resta obbligato.</p>
<p class='clParInd'><span class='clNumRed'>17</span>Stolti e ciechi, poiché qual è maggiore: l’oro, o il tempio che santifica l’oro?</p>
<p class='clParInd'><span class='clNumRed'>18</span>E se uno, voi dite, giura per l’altare, non è nulla; ma se giura per l’offerta che c’è sopra, resta obbligato.</p>
<p class='clParInd'><span class='clNumRed'>19</span>Ciechi, poiché qual è maggiore: l’offerta, o l’altare che santifica l’offerta?</p>
<p class='clParInd'><span class='clNumRed'>20</span>Chi dunque giura per l’altare, giura per esso e per tutto quel che c’è sopra;</p>
<p class='clParInd'><span class='clNumRed'>21</span>e chi giura per il tempio, giura per esso e per Colui che l’abita;</p>
<p class='clParInd'><span class='clNumRed'>22</span>e chi giura per il cielo, giura per il trono di Dio e per Colui che vi siede sopra.</p>
<p class='clParInd'><span class='clNumRed'>23</span>Guai a voi, scribi e Farisei ipocriti, perché pagate la decima della menta e dell’aneto e del comino, e trascurate le cose più gravi della legge: il giudicio, e la misericordia, e la fede. Queste son le cose che bisognava fare, senza tralasciar le altre.</p>
<p class='clParInd'><span class='clNumRed'>24</span>Guide cieche, che colate il moscerino e inghiottite il cammello.</p>
<p class='clParInd'><span class='clNumRed'>25</span>Guai a voi, scribi e Farisei ipocriti, perché nettate il di fuori del calice e del piatto, mentre dentro son pieni di rapina e d’intemperanza.</p>
<p class='clParInd'><span class='clNumRed'>26</span>Fariseo cieco, netta prima il di dentro del calice e del piatto, affinché anche il di fuori diventi netto.</p>
<p class='clParInd'><span class='clNumRed'>27</span>Guai a voi, scribi e Farisei ipocriti, perché siete simili a sepolcri imbiancati, che appaion belli di fuori, ma dentro son pieni d’ossa di morti e d’ogni immondizia.</p>
<p class='clParInd'><span class='clNumRed'>28</span>Così anche voi, di fuori apparite giusti alla gente; ma dentro siete pieni d’ipocrisia e d’iniquità.</p>
<p class='clParInd'><span class='clNumRed'>29</span>Guai a voi, scribi e Farisei ipocriti, perché edificate i sepolcri ai profeti, e adornate le tombe de’ giusti e dite:</p>
<p class='clParInd'><span class='clNumRed'>30</span>Se fossimo stati ai dì de’ nostri padri, non saremmo stati loro complici nello spargere il sangue dei profeti!</p>
<p class='clParInd'><span class='clNumRed'>31</span>Talché voi testimoniate contro voi stessi, che siete figliuoli di coloro che uccisero i profeti.</p>
<p class='clParInd'><span class='clNumRed'>32</span>E voi, colmate pure la misura dei vostri padri!</p>
<p class='clParInd'><span class='clNumRed'>33</span>Serpenti, razza di vipere, come scamperete al giudizio della geenna?</p>
<p class='clParInd'><span class='clNumRed'>34</span>Perciò, ecco, io vi mando de’ profeti e de’ savî e degli scribi; di questi, alcuni ne ucciderete e metterete in croce; altri ne flagellerete nelle vostre sinagoghe e li perseguiterete di città in città,</p>
<p class='clParInd'><span class='clNumRed'>35</span>affinché venga su voi tutto il sangue giusto sparso sulla terra, dal sangue del giusto Abele, fino al sangue di Zaccaria, figliuol di Barachia, che voi uccideste fra il tempio e l’altare.</p>
<p class='clParInd'><span class='clNumRed'>36</span>Io vi dico in verità che tutte queste cose verranno su questa generazione.</p>
<p class='clParInd'><span class='clNumRed'>37</span>Gerusalemme, Gerusalemme, che uccidi i profeti e lapidi quelli che ti sono mandati, quante volte ho voluto raccogliere i tuoi figliuoli, come la gallina raccoglie i suoi pulcini sotto le ali; e voi non avete voluto!</p>
<p class='clParInd'><span class='clNumRed'>38</span>Ecco, la vostra casa sta per esservi lasciata deserta.</p>
<p class='clParInd'><span class='clNumRed'>39</span>Poiché vi dico che d’ora innanzi non mi vedrete più, finché diciate: Benedetto colui che viene nel nome del Signore!</p>


</div>
</div>
</body>
</html>
