<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4111.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4110.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4112.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 11</h1>

<p class='clParInd'><span class='clNumRed'>01</span>E quando furon giunti vicino a Gerusalemme, a Betfage e Betania, presso al monte degli Ulivi, Gesù mandò due dei suoi discepoli, e disse loro:</p>
<p class='clParInd'><span class='clNumRed'>02</span>Andate nella borgata che è dirimpetto a voi; e subito, appena entrati, troverete legato un puledro d’asino, sopra il quale non è montato ancora alcuno; scioglietelo e menatemelo.</p>
<p class='clParInd'><span class='clNumRed'>03</span>E se qualcuno vi dice: Perché fate questo? rispondete: Il Signore ne ha bisogno, e lo rimanderà subito qua.</p>
<p class='clParInd'><span class='clNumRed'>04</span>Ed essi andarono e trovarono un puledro legato ad una porta, fuori, sulla strada, e lo sciolsero.</p>
<p class='clParInd'><span class='clNumRed'>05</span>Ed alcuni di coloro ch’eran lì presenti, dissero loro: Che fate, che sciogliete il puledro?</p>
<p class='clParInd'><span class='clNumRed'>06</span>Ed essi risposero come Gesù aveva detto. E quelli li lasciaron fare.</p>
<p class='clParInd'><span class='clNumRed'>07</span>Ed essi menarono il puledro a Gesù, e gettarono su quello i loro mantelli, ed egli vi montò sopra.</p>
<p class='clParInd'><span class='clNumRed'>08</span>E molti stendevano i loro mantelli sulla via; ed altri, delle fronde che avean tagliate nei campi.</p>
<p class='clParInd'><span class='clNumRed'>09</span>E coloro che andavano avanti e coloro che venivano dietro, gridavano: Osanna! Benedetto colui che viene nel nome del Signore!</p>
<p class='clParInd'><span class='clNumRed'>10</span>Benedetto il regno che viene, il regno di Davide nostro padre! Osanna ne’ luoghi altissimi!</p>
<p class='clParInd'><span class='clNumRed'>11</span>E Gesù entrò in Gerusalemme, nel tempio; e avendo riguardata ogni cosa attorno attorno, essendo già l’ora tarda, uscì per andare a Betania coi dodici.</p>
<p class='clParInd'><span class='clNumRed'>12</span>E il giorno seguente, quando furono usciti da Betania, egli ebbe fame.</p>
<p class='clParInd'><span class='clNumRed'>13</span>E veduto di lontano un fico che avea delle foglie andò a vedere se per caso vi trovasse qualche cosa; ma venuto al fico non vi trovò nient’altro che foglie; perché non era la stagion dei fichi.</p>
<p class='clParInd'><span class='clNumRed'>14</span>E Gesù prese a dire al fico: Niuno mangi mai più in perpetuo frutto da te! E i suoi discepoli udirono.</p>
<p class='clParInd'><span class='clNumRed'>15</span>E vennero a Gerusalemme; e Gesù, entrato nel tempio, prese a cacciarne coloro che vendevano e che compravano nel tempio; e rovesciò le tavole de’ cambiamonete e le sedie de’ venditori di colombi;</p>
<p class='clParInd'><span class='clNumRed'>16</span>e non permetteva che alcuno portasse oggetti attraverso il tempio.</p>
<p class='clParInd'><span class='clNumRed'>17</span>Ed insegnava, dicendo loro: Non è egli scritto: La mia casa sarà chiamata casa d’orazione per tutte le genti? ma voi ne avete fatta una spelonca di ladroni.</p>
<p class='clParInd'><span class='clNumRed'>18</span>Ed i capi sacerdoti e gli scribi udirono queste cose e cercavano il modo di farlo morire, perché lo temevano; poiché tutta la moltitudine era rapita in ammirazione della sua dottrina.</p>
<p class='clParInd'><span class='clNumRed'>19</span>E quando fu sera, uscirono dalla città.</p>
<p class='clParInd'><span class='clNumRed'>20</span>E la mattina, passando, videro il fico seccato fin dalle radici;</p>
<p class='clParInd'><span class='clNumRed'>21</span>e Pietro, ricordatosi, gli disse: Maestro, vedi, il fico che tu maledicesti, è seccato.</p>
<p class='clParInd'><span class='clNumRed'>22</span>E Gesù, rispondendo, disse loro: Abbiate fede in Dio!</p>
<p class='clParInd'><span class='clNumRed'>23</span>In verità io vi dico che chi dirà a questo monte: Togliti di là e gettati nel mare, se non dubita in cuor suo, ma crede che quel che dice avverrà, gli sarà fatto.</p>
<p class='clParInd'><span class='clNumRed'>24</span>Perciò vi dico: Tutte le cose che voi domanderete pregando, crediate che le avete ricevute, e voi le otterrete.</p>
<p class='clParInd'><span class='clNumRed'>25</span>E quando vi mettete a pregare, se avete qualcosa contro a qualcuno, perdonate; affinché il Padre vostro che è nei cieli, vi perdoni i vostri falli.</p>
<p class='clParInd'><span class='clNumRed'>26</span> Ma se voi non perdonate, neppure il Padre vostro che è nei cieli vi perdonerà i vostri falli.</p>
<p class='clParInd'><span class='clNumRed'>27</span>Poi vennero di nuovo in Gerusalemme; e mentr’egli passeggiava per il tempio, i capi sacerdoti e gli scribi e gli anziani s’accostarono a lui e gli dissero:</p>
<p class='clParInd'><span class='clNumRed'>28</span>Con quale autorità fai tu queste cose? O chi ti ha data codesta autorità di far queste cose?</p>
<p class='clParInd'><span class='clNumRed'>29</span>E Gesù disse loro: Io vi domanderò una cosa; rispondetemi e vi dirò con quale autorità io faccio queste cose.</p>
<p class='clParInd'><span class='clNumRed'>30</span>Il battesimo di Giovanni era esso dal cielo o dagli uomini? Rispondetemi.</p>
<p class='clParInd'><span class='clNumRed'>31</span>Ed essi ragionavan fra loro dicendo: Se diciamo: Dal cielo, egli dirà: Perché dunque non gli credeste?</p>
<p class='clParInd'><span class='clNumRed'>32</span>Diremo invece: Dagli uomini?... Essi temevano il popolo, perché tutti stimavano che Giovanni fosse veramente profeta.</p>
<p class='clParInd'><span class='clNumRed'>33</span>E risposero a Gesù: Non lo sappiamo. E Gesù disse loro: E neppur io vi dico con quale autorità fo queste cose.</p>


</div>
</div>
</body>
</html>
