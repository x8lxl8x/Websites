<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4019.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4018.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4020.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 19</h1>

<p class='clParInd'><span class='clNumRed'>01</span>Or avvenne che quando Gesù ebbe finiti questi ragionamenti, si partì dalla Galilea e se ne andò sui confini della Giudea oltre il Giordano.</p>
<p class='clParInd'><span class='clNumRed'>02</span>E molte turbe lo seguirono, e quivi guarì i loro malati.</p>
<p class='clParInd'><span class='clNumRed'>03</span>E de’ Farisei s’accostarono a lui tentandolo, e dicendo: È egli lecito di mandar via, per qualunque ragione, la propria moglie?</p>
<p class='clParInd'><span class='clNumRed'>04</span>Ed egli, rispondendo, disse loro: Non avete voi letto che il Creatore da principio li creò maschio e femmina, e disse:</p>
<p class='clParInd'><span class='clNumRed'>05</span>Perciò l’uomo lascerà il padre e la madre e s’unirà con la sua moglie e i due saranno una sola carne?</p>
<p class='clParInd'><span class='clNumRed'>06</span>Talché non son più due, ma una sola carne; quello dunque che Iddio ha congiunto, l’uomo nol separi.</p>
<p class='clParInd'><span class='clNumRed'>07</span>Essi gli dissero: Perché dunque comandò Mosè di darle un atto di divorzio e mandarla via?</p>
<p class='clParInd'><span class='clNumRed'>08</span>Gesù disse loro: Fu per la durezza dei vostri cuori che Mosè vi permise di mandar via le vostre mogli; ma da principio non era così.</p>
<p class='clParInd'><span class='clNumRed'>09</span>Ed io vi dico che chiunque manda via sua moglie, quando non sia per cagion di fornicazione, e ne sposa un’altra, commette adulterio.</p>
<p class='clParInd'><span class='clNumRed'>10</span>I discepoli gli dissero: Se tale è il caso dell’uomo rispetto alla donna, non conviene di prender moglie.</p>
<p class='clParInd'><span class='clNumRed'>11</span>Ma egli rispose loro: Non tutti son capaci di praticare questa parola, ma quelli soltanto ai quali è dato.</p>
<p class='clParInd'><span class='clNumRed'>12</span>Poiché vi son degli eunuchi, i quali son nati così dal seno della madre; vi son degli eunuchi, i quali sono stati fatti tali dagli uomini, e vi son degli eunuchi, i quali si son fatti eunuchi da sé a cagion del regno de’ cieli. Chi è in grado di farlo lo faccia.</p>
<p class='clParInd'><span class='clNumRed'>13</span>Allora gli furono presentati dei bambini perché imponesse loro le mani e pregasse; ma i discepoli sgridarono coloro che glieli presentavano.</p>
<p class='clParInd'><span class='clNumRed'>14</span>Gesù però disse: Lasciate i piccoli fanciulli e non vietate loro di venire a me, perché di tali è il regno de’ cieli.</p>
<p class='clParInd'><span class='clNumRed'>15</span>E imposte loro le mani, si partì di là.</p>
<p class='clParInd'><span class='clNumRed'>16</span>Ed ecco un tale, che gli s’accostò e gli disse: Maestro, che farò io di buono per aver la vita eterna?</p>
<p class='clParInd'><span class='clNumRed'>17</span>E Gesù gli rispose: Perché m’interroghi tu intorno a ciò ch’è buono? Uno solo è il buono. Ma se vuoi entrar nella vita osserva i comandamenti.</p>
<p class='clParInd'><span class='clNumRed'>18</span>Quali? gli chiese colui. E Gesù rispose: Questi: Non uccidere; non commettere adulterio; non rubare; non dir falsa testimonianza;</p>
<p class='clParInd'><span class='clNumRed'>19</span>onora tuo padre e tua madre, e ama il tuo prossimo come te stesso.</p>
<p class='clParInd'><span class='clNumRed'>20</span>E il giovane a lui: Tutte queste cose le ho osservate; che mi manca ancora?</p>
<p class='clParInd'><span class='clNumRed'>21</span>Gesù gli disse: Se vuoi esser perfetto, va’, vendi ciò che hai e dàllo ai poveri, ed avrai un tesoro nei cieli; poi, vieni e seguitami.</p>
<p class='clParInd'><span class='clNumRed'>22</span>Ma il giovane, udita questa parola, se ne andò contristato, perché avea di gran beni.</p>
<p class='clParInd'><span class='clNumRed'>23</span>E Gesù disse ai suoi discepoli: Io vi dico in verità che un ricco malagevolmente entrerà nel regno dei cieli.</p>
<p class='clParInd'><span class='clNumRed'>24</span>E da capo vi dico: È più facile a un cammello passare per la cruna d’un ago, che ad un ricco entrare nel regno di Dio.</p>
<p class='clParInd'><span class='clNumRed'>25</span>I suoi discepoli, udito questo, sbigottirono forte e dicevano: Chi dunque può esser salvato?</p>
<p class='clParInd'><span class='clNumRed'>26</span>E Gesù, riguardatili fisso, disse loro: Agli uomini questo è impossibile; ma a Dio ogni cosa è possibile.</p>
<p class='clParInd'><span class='clNumRed'>27</span>Allora Pietro, replicando, gli disse: Ecco, noi abbiamo lasciato ogni cosa e t’abbiam seguitato; che ne avremo dunque?</p>
<p class='clParInd'><span class='clNumRed'>28</span>E Gesù disse loro: Io vi dico in verità che nella nuova creazione, quando il Figliuol dell’uomo sederà sul trono della sua gloria, anche voi che m’avete seguitato, sederete su dodici troni a giudicare le dodici tribù d’Israele.</p>
<p class='clParInd'><span class='clNumRed'>29</span>E chiunque avrà lasciato case, o fratelli, o sorelle, o padre, o madre, o figliuoli, o campi per amor del mio nome, ne riceverà cento volte tanti, ed erederà la vita eterna.</p>
<p class='clParInd'><span class='clNumRed'>30</span>Ma molti primi saranno ultimi; e molti ultimi, primi.</p>


</div>
</div>
</body>
</html>
