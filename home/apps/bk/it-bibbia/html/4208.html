<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4208.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4207.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4209.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 08</h1>

<p class='clParInd'><span class='clNumRed'>01</span>Ed avvenne in appresso che egli andava attorno di città in città e di villaggio in villaggio, predicando ed annunziando la buona novella del regno di Dio;</p>
<p class='clParInd'><span class='clNumRed'>02</span>e con lui erano i dodici e certe donne che erano state guarite da spiriti maligni e da infermità: Maria, detta Maddalena, dalla quale erano usciti sette demonî,</p>
<p class='clParInd'><span class='clNumRed'>03</span>e Giovanna, moglie di Cuza, amministratore d’Erode, e Susanna ed altre molte che assistevano Gesù ed i suoi coi loro beni.</p>
<p class='clParInd'><span class='clNumRed'>04</span>Or come si raunava gran folla e la gente d’ogni città accorreva a lui, egli disse in parabola:</p>
<p class='clParInd'><span class='clNumRed'>05</span>Il seminatore uscì a seminar la sua semenza; e mentre seminava, una parte del seme cadde lungo la strada, e fu calpestato e gli uccelli del cielo lo mangiarono.</p>
<p class='clParInd'><span class='clNumRed'>06</span>Ed un’altra cadde sulla roccia; e come fu nato seccò perché non avea umore.</p>
<p class='clParInd'><span class='clNumRed'>07</span>Ed un’altra cadde in mezzo alle spine; e le spine, nate insieme col seme, lo soffocarono.</p>
<p class='clParInd'><span class='clNumRed'>08</span>Ed un’altra parte cadde nella buona terra; e nato che fu, fruttò il cento per uno. Dicendo queste cose, esclamava: Chi ha orecchi da udire, oda.</p>
<p class='clParInd'><span class='clNumRed'>09</span>E i suoi discepoli gli domandarono che volesse dir questa parabola.</p>
<p class='clParInd'><span class='clNumRed'>10</span>Ed egli disse: A voi è dato di conoscere i misteri del regno di Dio; ma agli altri se ne parla in parabole, affinché vedendo non veggano, e udendo non intendano.</p>
<p class='clParInd'><span class='clNumRed'>11</span>Or questo è il senso della parabola: Il seme è la parola di Dio.</p>
<p class='clParInd'><span class='clNumRed'>12</span>Quelli lungo la strada son coloro che hanno udito; ma poi viene il diavolo e porta via la Parola dal cuor loro, affinché non credano e non siano salvati.</p>
<p class='clParInd'><span class='clNumRed'>13</span>E quelli sulla roccia son coloro i quali, quando hanno udito la Parola, la ricevono con allegrezza; ma costoro non hanno radice, credono per un tempo, e quando viene la prova, si traggono indietro.</p>
<p class='clParInd'><span class='clNumRed'>14</span>E quel ch’è caduto fra le spine, son coloro che hanno udito, ma se ne vanno e restan soffocati dalle cure e dalle ricchezze e dai piaceri della vita, e non arrivano a maturità.</p>
<p class='clParInd'><span class='clNumRed'>15</span>E quel ch’è in buona terra, son coloro i quali, dopo aver udita la Parola, la ritengono in un cuore onesto e buono, e portan frutto con perseveranza.</p>
<p class='clParInd'><span class='clNumRed'>16</span>Or niuno, accesa una lampada, la copre con un vaso, o la mette sotto il letto; anzi la mette sul candeliere, acciocché chi entra vegga la luce.</p>
<p class='clParInd'><span class='clNumRed'>17</span>Poiché non v’è nulla di nascosto che non abbia a diventar manifesto, né di segreto che non abbia a sapersi ed a farsi palese.</p>
<p class='clParInd'><span class='clNumRed'>18</span>Badate dunque come ascoltate: perché a chi ha sarà dato; ma a chi non ha, anche quel che pensa d’avere gli sarà tolto.</p>
<p class='clParInd'><span class='clNumRed'>19</span>Or sua madre e i suoi fratelli vennero a lui; e non poteano avvicinarglisi a motivo della folla.</p>
<p class='clParInd'><span class='clNumRed'>20</span>E gli fu riferito: Tua madre e i tuoi fratelli son là fuori, che ti voglion vedere.</p>
<p class='clParInd'><span class='clNumRed'>21</span>Ma egli, rispondendo, disse loro: Mia madre e miei fratelli son quelli che ascoltano la parola di Dio e la mettono in pratica.</p>
<p class='clParInd'><span class='clNumRed'>22</span>Or avvenne, in un di quei giorni, ch’egli entrò in una barca co’ suoi discepoli, e disse loro: Passiamo all’altra riva del lago. E presero il largo.</p>
<p class='clParInd'><span class='clNumRed'>23</span>E mentre navigavano, egli si addormentò; e calò sul lago un turbine di vento, talché la barca s’empiva d’acqua, ed essi pericolavano.</p>
<p class='clParInd'><span class='clNumRed'>24</span>E accostatisi, lo svegliarono, dicendo: Maestro, Maestro, noi periamo! Ma egli, destatosi, sgridò il vento e i flutti che s’acquetarono, e si fe’ bonaccia.</p>
<p class='clParInd'><span class='clNumRed'>25</span>Poi disse loro: Dov’è la fede vostra? Ma essi, impauriti e maravigliati, diceano l’uno all’altro: Chi è mai costui che comanda anche ai venti ed all’acqua e gli ubbidiscono?</p>
<p class='clParInd'><span class='clNumRed'>26</span>E navigarono verso il paese de’ Geraseni che è dirimpetto alla Galilea.</p>
<p class='clParInd'><span class='clNumRed'>27</span>E quando egli fu smontato a terra, gli si fece incontro un uomo della città, il quale era posseduto da demonî, e da lungo tempo non indossava vestito, e non abitava casa ma stava ne’ sepolcri.</p>
<p class='clParInd'><span class='clNumRed'>28</span>Or quando ebbe veduto Gesù, dato un gran grido, gli si prostrò dinanzi, e disse con gran voce: Che v’è fra me e te, o Gesù, Figliuolo dell’Iddio altissimo? Ti prego, non mi tormentare.</p>
<p class='clParInd'><span class='clNumRed'>29</span>Poiché Gesù comandava allo spirito immondo d’uscir da quell’uomo; molte volte infatti esso se n’era impadronito; e benché lo si fosse legato con catene e custodito in ceppi, avea spezzato i legami, ed era portato via dal demonio ne’ deserti.</p>
<p class='clParInd'><span class='clNumRed'>30</span>E Gesù gli domandò: Qual è il tuo nome? Ed egli rispose: Legione; perché molti demonî erano entrati in lui.</p>
<p class='clParInd'><span class='clNumRed'>31</span>Ed essi lo pregavano che non comandasse loro d’andar nell’abisso.</p>
<p class='clParInd'><span class='clNumRed'>32</span>Or c’era quivi un branco numeroso di porci che pascolava pel monte; e que’ demonî lo pregarono di permetter loro d’entrare in quelli. Ed egli lo permise loro.</p>
<p class='clParInd'><span class='clNumRed'>33</span>E i demonî, usciti da quell’uomo, entrarono ne’ porci; e quel branco si avventò a precipizio giù nel lago ed affogò.</p>
<p class='clParInd'><span class='clNumRed'>34</span>E quando quelli che li pasturavano videro ciò ch’era avvenuto, se ne fuggirono e portaron la notizia in città e per la campagna.</p>
<p class='clParInd'><span class='clNumRed'>35</span>E la gente uscì fuori a veder l’accaduto; e venuta a Gesù, trovò l’uomo, dal quale erano usciti i demonî, che sedeva a’ piedi di Gesù, vestito ed in buon senno; e s’impaurirono.</p>
<p class='clParInd'><span class='clNumRed'>36</span>E quelli che aveano veduto, raccontarono loro come l’indemoniato era stato liberato.</p>
<p class='clParInd'><span class='clNumRed'>37</span>E l’intera popolazione della circostante regione de’ Geraseni pregò Gesù che se n’andasse da loro; perch’eran presi da grande spavento. Ed egli, montato nella barca, se ne tornò indietro.</p>
<p class='clParInd'><span class='clNumRed'>38</span>E l’uomo dal quale erano usciti i demonî, lo pregava di poter stare con lui, ma Gesù lo licenziò, dicendo:</p>
<p class='clParInd'><span class='clNumRed'>39</span>Torna a casa tua, e racconta le grandi cose che Iddio ha fatte per te. Ed egli se ne andò per tutta la città, proclamando quanto grandi cose Gesù avea fatte per lui.</p>
<p class='clParInd'><span class='clNumRed'>40</span>Al suo ritorno, Gesù fu accolto dalla folla, perché tutti lo stavano aspettando.</p>
<p class='clParInd'><span class='clNumRed'>41</span>Ed ecco venire un uomo, chiamato Iairo, che era capo della sinagoga; e gittatosi ai piedi di Gesù, lo pregava d’entrare in casa sua,</p>
<p class='clParInd'><span class='clNumRed'>42</span>perché avea una figlia unica di circa dodici anni, e quella stava per morire. Or mentre Gesù v’andava, la moltitudine l’affollava.</p>
<p class='clParInd'><span class='clNumRed'>43</span>E una donna che avea un flusso di sangue da dodici anni ed avea spesa ne’ medici tutta la sua sostanza senza poter esser guarita da alcuno,</p>
<p class='clParInd'><span class='clNumRed'>44</span>accostatasi per di dietro, gli toccò il lembo della veste; e in quell’istante il suo flusso ristagnò.</p>
<p class='clParInd'><span class='clNumRed'>45</span>E Gesù domandò: Chi m’ha toccato? E siccome tutti negavano, Pietro e quelli ch’eran con lui, risposero: Maestro, le turbe ti stringono e t’affollano.</p>
<p class='clParInd'><span class='clNumRed'>46</span>Ma Gesù replicò: Qualcuno m’ha toccato, perché ho sentito che una virtù è uscita da me.</p>
<p class='clParInd'><span class='clNumRed'>47</span>E la donna, vedendo che non era rimasta inosservata, venne tutta tremante, e gittatasi a’ suoi piedi, dichiarò, in presenza di tutto il popolo, per qual motivo l’avea toccato e com’era stata guarita in un istante.</p>
<p class='clParInd'><span class='clNumRed'>48</span>Ma egli le disse: Figliuola, la tua fede t’ha salvata; vattene in pace.</p>
<p class='clParInd'><span class='clNumRed'>49</span>Mentr’egli parlava ancora, venne uno da casa del capo della sinagoga, a dirgli: La tua figliuola è morta; non incomodar più oltre il Maestro.</p>
<p class='clParInd'><span class='clNumRed'>50</span>Ma Gesù, udito ciò, rispose a Iairo: Non temere; solo abbi fede, ed ella sarà salva.</p>
<p class='clParInd'><span class='clNumRed'>51</span>Ed arrivato alla casa, non permise ad alcuno d’entrarvi con lui, salvo che a Pietro, a Giovanni, a Giacomo e al padre e alla madre della fanciulla.</p>
<p class='clParInd'><span class='clNumRed'>52</span>Or tutti piangevano e facean cordoglio per lei. Ma egli disse: Non piangete; ella non è morta, ma dorme.</p>
<p class='clParInd'><span class='clNumRed'>53</span>E si ridevano di lui, sapendo ch’era morta.</p>
<p class='clParInd'><span class='clNumRed'>54</span>Ma egli, presala per la mano, disse ad alta voce: Fanciulla, levati!</p>
<p class='clParInd'><span class='clNumRed'>55</span>E lo spirito di lei tornò; ella s’alzò subito, ed egli comandò che le si desse da mangiare.</p>
<p class='clParInd'><span class='clNumRed'>56</span>E i genitori di lei sbigottirono; ma egli ordinò loro di non dire ad alcuno quel che era avvenuto.</p>


</div>
</div>
</body>
</html>
