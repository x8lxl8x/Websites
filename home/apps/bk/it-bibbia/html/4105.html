<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4105.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4104.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4106.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 05</h1>

<p class='clParInd'><span class='clNumRed'>01</span>E giunsero all’altra riva del mare nel paese de’ Geraseni.</p>
<p class='clParInd'><span class='clNumRed'>02</span>E come Gesù fu smontato dalla barca, subito gli venne incontro dai sepolcri un uomo posseduto da uno spirito immondo,</p>
<p class='clParInd'><span class='clNumRed'>03</span>il quale nei sepolcri avea la sua dimora; e neppure con una catena poteva più alcuno tenerlo legato;</p>
<p class='clParInd'><span class='clNumRed'>04</span>poiché spesso era stato legato con ceppi e con catene; e le catene erano state da lui rotte, ed i ceppi spezzati, e niuno avea forza da domarlo.</p>
<p class='clParInd'><span class='clNumRed'>05</span>E di continuo, notte e giorno, fra i sepolcri e su per i monti, andava urlando e percotendosi con delle pietre.</p>
<p class='clParInd'><span class='clNumRed'>06</span>Or quand’ebbe veduto Gesù da lontano, corse e gli si prostrò dinanzi;</p>
<p class='clParInd'><span class='clNumRed'>07</span>e dato un gran grido, disse: Che v’è fra me e te, o Gesù, Figliuolo dell’Iddio altissimo? Io ti scongiuro, in nome di Dio, di non tormentarmi;</p>
<p class='clParInd'><span class='clNumRed'>08</span>perché Gesù gli diceva: Spirito immondo, esci da quest’uomo!</p>
<p class='clParInd'><span class='clNumRed'>09</span>E Gesù gli domandò: Qual è il tuo nome? Ed egli rispose: Il mio nome è Legione perché siamo molti.</p>
<p class='clParInd'><span class='clNumRed'>10</span>E lo pregava con insistenza che non li mandasse via dal paese.</p>
<p class='clParInd'><span class='clNumRed'>11</span>Or quivi pel monte stava a pascolare un gran branco di porci.</p>
<p class='clParInd'><span class='clNumRed'>12</span>E gli spiriti lo pregarono dicendo: Mandaci ne’ porci, perché entriamo in essi.</p>
<p class='clParInd'><span class='clNumRed'>13</span>Ed egli lo permise loro. E gli spiriti immondi, usciti, entrarono ne’ porci, ed il branco si avventò giù a precipizio nel mare.</p>
<p class='clParInd'><span class='clNumRed'>14</span>Eran circa duemila ed affogarono nel mare. E quelli che li pasturavano fuggirono e portaron la notizia in città e per la campagna; e la gente andò a vedere ciò che era avvenuto.</p>
<p class='clParInd'><span class='clNumRed'>15</span>E vennero a Gesù, e videro l’indemoniato seduto, vestito ed in buon senno, lui che aveva avuto la legione; e s’impaurirono.</p>
<p class='clParInd'><span class='clNumRed'>16</span>E quelli che aveano visto, raccontarono loro ciò che era avvenuto all’indemoniato e il fatto de’ porci.</p>
<p class='clParInd'><span class='clNumRed'>17</span>Ed essi presero a pregar Gesù che se ne andasse dai loro confini.</p>
<p class='clParInd'><span class='clNumRed'>18</span>E come egli montava nella barca, l’uomo ch’era stato indemoniato lo pregava di poter stare con lui.</p>
<p class='clParInd'><span class='clNumRed'>19</span>E Gesù non glielo permise, ma gli disse: Va’ a casa tua dai tuoi, e racconta loro le grandi cose che il Signore ti ha fatto, e come egli ha avuto pietà di te.</p>
<p class='clParInd'><span class='clNumRed'>20</span>E quello se ne andò e cominciò a pubblicare per la Decapoli le grandi cose che Gesù avea fatto per lui. E tutti si maravigliarono.</p>
<p class='clParInd'><span class='clNumRed'>21</span>Ed essendo Gesù passato di nuovo in barca all’altra riva, una gran moltitudine si radunò attorno a lui; ed egli stava presso il mare.</p>
<p class='clParInd'><span class='clNumRed'>22</span>Ed ecco venire uno dei capi della sinagoga, chiamato Iairo, il quale, vedutolo, gli si getta ai piedi</p>
<p class='clParInd'><span class='clNumRed'>23</span>e lo prega istantemente, dicendo: la mia figliuolina è agli estremi. Vieni a metter sopra lei le mani; affinché sia salva e viva.</p>
<p class='clParInd'><span class='clNumRed'>24</span>E Gesù andò con lui, e gran moltitudine lo seguiva e l’affollava.</p>
<p class='clParInd'><span class='clNumRed'>25</span>Or una donna che avea un flusso di sangue da dodici anni,</p>
<p class='clParInd'><span class='clNumRed'>26</span>e molto avea sofferto da molti medici, ed avea speso tutto il suo senz’alcun giovamento, anzi era piuttosto peggiorata,</p>
<p class='clParInd'><span class='clNumRed'>27</span>avendo udito parlar di Gesù, venne per di dietro fra la calca e gli toccò la veste, perché diceva:</p>
<p class='clParInd'><span class='clNumRed'>28</span>Se riesco a toccare non foss’altro che le sue vesti, sarò salva.</p>
<p class='clParInd'><span class='clNumRed'>29</span>E in quell’istante il suo flusso ristagnò; ed ella sentì nel corpo d’esser guarita di quel flagello.</p>
<p class='clParInd'><span class='clNumRed'>30</span>E subito Gesù, conscio della virtù ch’era emanata da lui, voltosi indietro in quella calca, disse: Chi mi ha toccato le vesti?</p>
<p class='clParInd'><span class='clNumRed'>31</span>E i suoi discepoli gli dicevano: Tu vedi come la folla ti si serra addosso e dici: Chi mi ha toccato?</p>
<p class='clParInd'><span class='clNumRed'>32</span>Ed egli guardava attorno per vedere colei che avea ciò fatto.</p>
<p class='clParInd'><span class='clNumRed'>33</span>Ma la donna paurosa e tremante, ben sapendo quel che era avvenuto in lei, venne e gli si gettò ai piedi, e gli disse tutta la verità.</p>
<p class='clParInd'><span class='clNumRed'>34</span>Ma Gesù le disse: Figliuola, la tua fede t’ha salvata; vattene in pace e sii guarita del tuo flagello.</p>
<p class='clParInd'><span class='clNumRed'>35</span>Mentr’egli parlava ancora, ecco arrivar gente da casa del capo della sinagoga, che gli dice: La tua figliuola è morta; perché incomodare più oltre il Maestro?</p>
<p class='clParInd'><span class='clNumRed'>36</span>Ma Gesù, inteso quel che si diceva, disse al capo della sinagoga: Non temere; solo abbi fede!</p>
<p class='clParInd'><span class='clNumRed'>37</span>E non permise ad alcuno di accompagnarlo, salvo che a Pietro, a Giacomo e a Giovanni, fratello di Giacomo.</p>
<p class='clParInd'><span class='clNumRed'>38</span>E giungono a casa del capo della sinagoga; ed egli vede del tumulto e gente che piange ed urla forte.</p>
<p class='clParInd'><span class='clNumRed'>39</span>Ed entrato, dice loro: Perché fate tanto strepito e piangete? La fanciulla non è morta, ma dorme.</p>
<p class='clParInd'><span class='clNumRed'>40</span>E si ridevano di lui. Ma egli, messili tutti fuori, prende seco il padre la madre della fanciulla e quelli che eran con lui, ed entra là dove era la fanciulla.</p>
<p class='clParInd'><span class='clNumRed'>41</span>E presala per la mano, le dice: Talithà cumì! che interpretato vuol dire: Giovinetta, io tel dico, levati!</p>
<p class='clParInd'><span class='clNumRed'>42</span>E tosto la giovinetta s’alzò e camminava, perché avea dodici anni. E furon subito presi da grande stupore;</p>
<p class='clParInd'><span class='clNumRed'>43</span>ed egli comandò loro molto strettamente che non lo risapesse alcuno: e disse che le fosse dato da mangiare. </p>


</div>
</div>
</body>
</html>
