<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4016.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4015.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4017.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 16</h1>

<p class='clParInd'><span class='clNumRed'>01</span>Ed accostatisi a lui i Farisei e i Sadducei, per metterlo alla prova, gli chiesero di mostrar loro un segno dal cielo.</p>
<p class='clParInd'><span class='clNumRed'>02</span>Ma egli, rispondendo, disse loro: Quando si fa sera, voi dite: Bel tempo, perché il cielo rosseggia!</p>
<p class='clParInd'><span class='clNumRed'>03</span>e la mattina dite: Oggi tempesta, perché il cielo rosseggia cupo! L’aspetto del cielo lo sapete dunque discernere, e i segni de’ tempi non arrivate a discernerli?</p>
<p class='clParInd'><span class='clNumRed'>04</span>Questa generazione malvagia e adultera chiede un segno, e segno non le sarà dato se non quello di Giona. E, lasciatili, se ne andò.</p>
<p class='clParInd'><span class='clNumRed'>05</span>Or i discepoli, passati all’altra riva, s’erano dimenticati di prender de’ pani.</p>
<p class='clParInd'><span class='clNumRed'>06</span>E Gesù disse loro: Vedete di guardarvi dal lievito de’ Farisei e de’ Sadducei.</p>
<p class='clParInd'><span class='clNumRed'>07</span>Ed essi ragionavan fra loro e dicevano: Egli è perché non abbiam preso de’ pani.</p>
<p class='clParInd'><span class='clNumRed'>08</span>Ma Gesù accortosene disse: O gente di poca fede, perché ragionate fra voi del non aver de’ pani?</p>
<p class='clParInd'><span class='clNumRed'>09</span>Non capite ancora e non vi ricordate de’ cinque pani dei cinquemila uomini e quante ceste ne levaste?</p>
<p class='clParInd'><span class='clNumRed'>10</span>né dei sette pani de’ quattromila uomini e quanti panieri ne levaste?</p>
<p class='clParInd'><span class='clNumRed'>11</span>Come mai non capite che non è di pani ch’io vi parlavo? Ma guardatevi dal lievito de’ Farisei e de’ Sadducei.</p>
<p class='clParInd'><span class='clNumRed'>12</span>Allora intesero che non avea lor detto di guardarsi dal lievito del pane, ma dalla dottrina dei Farisei e de’ Sadducei.</p>
<p class='clParInd'><span class='clNumRed'>13</span>Poi Gesù, venuto nelle parti di Cesarea di Filippo, domandò ai suoi discepoli: Chi dice la gente che sia il Figliuol dell’uomo?</p>
<p class='clParInd'><span class='clNumRed'>14</span>Ed essi risposero: Gli uni dicono Giovanni Battista; altri, Elia; altri, Geremia o uno de’ profeti. Ed egli disse loro: E voi, chi dite ch’io sia?</p>
<p class='clParInd'><span class='clNumRed'>15</span>Simon Pietro, rispondendo, disse:</p>
<p class='clParInd'><span class='clNumRed'>16</span>Tu sei il Cristo, il Figliuol dell’Iddio vivente.</p>
<p class='clParInd'><span class='clNumRed'>17</span>E Gesù, replicando, gli disse: Tu sei beato, o Simone, figliuol di Giona, perché non la carne e il sangue t’hanno rivelato questo, ma il Padre mio che è ne’ cieli.</p>
<p class='clParInd'><span class='clNumRed'>18</span>E io altresì ti dico: Tu sei Pietro, e su questa pietra edificherò la mia Chiesa, e le porte dell’Ades non la potranno vincere.</p>
<p class='clParInd'><span class='clNumRed'>19</span>Io ti darò le chiavi del regno de’ cieli; e tutto ciò che avrai legato sulla terra sarà legato ne’ cieli, e tutto ciò che avrai sciolto in terra sarà sciolto ne’ cieli.</p>
<p class='clParInd'><span class='clNumRed'>20</span>Allora vietò ai suoi discepoli di dire ad alcuno ch’egli era il Cristo.</p>
<p class='clParInd'><span class='clNumRed'>21</span>Da quell’ora Gesù cominciò a dichiarare ai suoi discepoli che doveva andare a Gerusalemme e soffrir molte cose dagli anziani, dai capi sacerdoti e dagli scribi, ed esser ucciso, e risuscitare il terzo giorno.</p>
<p class='clParInd'><span class='clNumRed'>22</span>E Pietro, trattolo da parte, cominciò a rimproverarlo, dicendo: Tolga ciò Iddio, Signore; questo non ti avverrà mai.</p>
<p class='clParInd'><span class='clNumRed'>23</span>Ma Gesù, rivoltosi, disse a Pietro: Vattene via da me, Satana; tu mi sei di scandalo. Tu non hai il senso delle cose di Dio, ma delle cose degli uomini.</p>
<p class='clParInd'><span class='clNumRed'>24</span>Allora Gesù disse ai suoi discepoli: Se uno vuol venire dietro a me, rinunzi a se stesso e prenda la sua croce e mi segua.</p>
<p class='clParInd'><span class='clNumRed'>25</span>Perché chi vorrà salvare la sua vita, la perderà; ma chi avrà perduto la sua vita per amor mio, la troverà.</p>
<p class='clParInd'><span class='clNumRed'>26</span>E che gioverà egli a un uomo se, dopo aver guadagnato tutto il mondo, perde poi l’anima sua? O che darà l’uomo in cambio dell’anima sua?</p>
<p class='clParInd'><span class='clNumRed'>27</span>Perché il Figliuol dell’uomo verrà nella gloria del Padre suo, con i suoi angeli, ed allora renderà a ciascuno secondo l’opera sua.</p>
<p class='clParInd'><span class='clNumRed'>28</span>In verità io vi dico che alcuni di coloro che son qui presenti non gusteranno la morte, finché non abbian visto il Figliuol dell’uomo venire nel suo regno.</p>


</div>
</div>
</body>
</html>
