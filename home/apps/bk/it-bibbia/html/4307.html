<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4307.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4306.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4308.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 07</h1>

<p class='clParInd'><span class='clNumRed'>01</span>Dopo queste cose, Gesù andava attorno per la Galilea; non voleva andare attorno per la Giudea perché i Giudei cercavan d’ucciderlo.</p>
<p class='clParInd'><span class='clNumRed'>02</span>Or la festa de’ Giudei, detta delle Capanne, era vicina.</p>
<p class='clParInd'><span class='clNumRed'>03</span>Perciò i suoi fratelli gli dissero: Partiti di qua e vattene in Giudea, affinché i tuoi discepoli veggano anch’essi le opere che tu fai.</p>
<p class='clParInd'><span class='clNumRed'>04</span>Poiché niuno fa cosa alcuna in segreto, quando cerca d’esser riconosciuto pubblicamente. Se tu fai codeste cose, palesati al mondo.</p>
<p class='clParInd'><span class='clNumRed'>05</span>Poiché neppure i suoi fratelli credevano in lui.</p>
<p class='clParInd'><span class='clNumRed'>06</span>Gesù quindi disse loro: Il mio tempo non è ancora venuto; il vostro tempo, invece, è sempre pronto.</p>
<p class='clParInd'><span class='clNumRed'>07</span>Il mondo non può odiar voi; ma odia me, perché io testimonio di lui che le sue opere sono malvage.</p>
<p class='clParInd'><span class='clNumRed'>08</span>Salite voi alla festa; io non salgo ancora a questa festa, perché il mio tempo non è ancora compiuto.</p>
<p class='clParInd'><span class='clNumRed'>09</span>E dette loro queste cose, rimase in Galilea.</p>
<p class='clParInd'><span class='clNumRed'>10</span>Quando poi i suoi fratelli furono saliti alla festa, allora vi salì anche lui; non palesemente, ma come di nascosto.</p>
<p class='clParInd'><span class='clNumRed'>11</span>I Giudei dunque lo cercavano durante la festa, e dicevano: Dov’è egli?</p>
<p class='clParInd'><span class='clNumRed'>12</span>E v’era fra le turbe gran mormorio intorno a lui. Gli uni dicevano: È un uomo dabbene! Altri dicevano: No, anzi, travia la moltitudine!</p>
<p class='clParInd'><span class='clNumRed'>13</span>Nessuno però parlava di lui apertamente, per paura de’ Giudei.</p>
<p class='clParInd'><span class='clNumRed'>14</span>Or quando s’era già a metà della festa, Gesù salì al tempio e si mise a insegnare.</p>
<p class='clParInd'><span class='clNumRed'>15</span>Onde i Giudei si maravigliavano e dicevano: Come mai s’intende costui di lettere, senz’aver fatto studi?</p>
<p class='clParInd'><span class='clNumRed'>16</span>E Gesù rispose loro e disse: La mia dottrina non è mia, ma di Colui che mi ha mandato.</p>
<p class='clParInd'><span class='clNumRed'>17</span>Se uno vuol fare la volontà di lui, conoscerà se questa dottrina è da Dio o se io parlo di mio.</p>
<p class='clParInd'><span class='clNumRed'>18</span>Chi parla di suo cerca la propria gloria; ma chi cerca la gloria di colui che l’ha mandato, egli è verace e non v’è ingiustizia in lui.</p>
<p class='clParInd'><span class='clNumRed'>19</span>Mosè non v’ha egli data la legge? Eppure nessun di voi mette ad effetto la legge! Perché cercate d’uccidermi?</p>
<p class='clParInd'><span class='clNumRed'>20</span>La moltitudine rispose: Tu hai un demonio! Chi cerca di ucciderti?</p>
<p class='clParInd'><span class='clNumRed'>21</span>Gesù rispose e disse loro: Un’opera sola ho fatto, e tutti ve ne maravigliate.</p>
<p class='clParInd'><span class='clNumRed'>22</span>Mosè v’ha dato la circoncisione (non che venga da Mosè, ma viene dai padri); e voi circoncidete l’uomo in giorno di sabato.</p>
<p class='clParInd'><span class='clNumRed'>23</span>Se un uomo riceve la circoncisione di sabato affinché la legge di Mosè non sia violata, vi adirate voi contro a me perché in giorno di sabato ho guarito un uomo tutto intero?</p>
<p class='clParInd'><span class='clNumRed'>24</span>Non giudicate secondo l’apparenza, ma giudicate con giusto giudizio.</p>
<p class='clParInd'><span class='clNumRed'>25</span>Dicevano dunque alcuni di Gerusalemme: Non è questi colui che cercano di uccidere?</p>
<p class='clParInd'><span class='clNumRed'>26</span>Eppure, ecco, egli parla liberamente, e non gli dicon nulla. Avrebbero mai i capi riconosciuto per davvero ch’egli è il Cristo?</p>
<p class='clParInd'><span class='clNumRed'>27</span>Eppure, costui sappiamo donde sia; ma quando il Cristo verrà, nessuno saprà donde egli sia.</p>
<p class='clParInd'><span class='clNumRed'>28</span>Gesù dunque, insegnando nel tempio, esclamò: Voi e mi conoscete e sapete di dove sono; però io non son venuto da me, ma Colui che mi ha mandato è verità, e voi non lo conoscete.</p>
<p class='clParInd'><span class='clNumRed'>29</span>Io lo conosco, perché vengo da lui, ed è Lui che mi ha mandato.</p>
<p class='clParInd'><span class='clNumRed'>30</span>Cercavan perciò di pigliarlo, ma nessuno gli mise le mani addosso, perché l’ora sua non era ancora venuta.</p>
<p class='clParInd'><span class='clNumRed'>31</span>Ma molti della folla credettero in lui, e dicevano: Quando il Cristo sarà venuto, farà egli più miracoli che questi non abbia fatto?</p>
<p class='clParInd'><span class='clNumRed'>32</span>I Farisei udirono la moltitudine mormorare queste cose di lui; e i capi sacerdoti e i Farisei mandarono delle guardie a pigliarlo.</p>
<p class='clParInd'><span class='clNumRed'>33</span>Perciò Gesù disse loro: Io sono ancora con voi per poco tempo; poi me ne vo a Colui che mi ha mandato.</p>
<p class='clParInd'><span class='clNumRed'>34</span>Voi mi cercherete e non mi troverete; e dove io sarò, voi non potete venire.</p>
<p class='clParInd'><span class='clNumRed'>35</span>Perciò i Giudei dissero fra loro: Dove dunque andrà egli che noi non lo troveremo? Andrà forse a quelli che son dispersi fra i Greci, ad ammaestrare i Greci?</p>
<p class='clParInd'><span class='clNumRed'>36</span>Che significa questo suo dire: Voi mi cercherete e non mi troverete; e: Dove io sarò voi non potete venire?</p>
<p class='clParInd'><span class='clNumRed'>37</span>Or nell’ultimo giorno, il gran giorno della festa, Gesù, stando in piè, esclamò: Se alcuno ha sete, venga a me e beva.</p>
<p class='clParInd'><span class='clNumRed'>38</span>Chi crede in me, come ha detto la Scrittura, fiumi d’acqua viva sgorgheranno dal suo seno.</p>
<p class='clParInd'><span class='clNumRed'>39</span>Or disse questo dello Spirito, che doveano ricevere quelli che crederebbero in lui; poiché lo Spirito non era ancora stato dato, perché Gesù non era ancora glorificato.</p>
<p class='clParInd'><span class='clNumRed'>40</span>Una parte dunque della moltitudine, udite quelle parole, diceva: Questi è davvero il profeta.</p>
<p class='clParInd'><span class='clNumRed'>41</span>Altri dicevano: Questi è il Cristo. Altri, invece, dicevano: Ma è forse dalla Galilea che viene il Cristo?</p>
<p class='clParInd'><span class='clNumRed'>42</span>La Scrittura non ha ella detto che il Cristo viene dalla progenie di Davide e da Betleem, il villaggio dove stava Davide?</p>
<p class='clParInd'><span class='clNumRed'>43</span>Vi fu dunque dissenso fra la moltitudine, a motivo di lui;</p>
<p class='clParInd'><span class='clNumRed'>44</span>e alcuni di loro lo voleano pigliare, ma nessuno gli mise le mani addosso.</p>
<p class='clParInd'><span class='clNumRed'>45</span>Le guardie dunque tornarono dai capi sacerdoti e dai Farisei, i quali dissero loro: Perché non l’avete condotto?</p>
<p class='clParInd'><span class='clNumRed'>46</span>Le guardie risposero: Nessun uomo parlò mai come quest’uomo!</p>
<p class='clParInd'><span class='clNumRed'>47</span>Onde i Farisei replicaron loro: Siete stati sedotti anche voi?</p>
<p class='clParInd'><span class='clNumRed'>48</span>Ha qualcuno de’ capi o de’ Farisei creduto in lui?</p>
<p class='clParInd'><span class='clNumRed'>49</span>Ma questa plebe, che non conosce la legge, è maledetta!</p>
<p class='clParInd'><span class='clNumRed'>50</span>Nicodemo (un di loro, quello che prima era venuto a lui) disse loro:</p>
<p class='clParInd'><span class='clNumRed'>51</span>La nostra legge giudica ella un uomo prima che sia stato udito e che si sappia quel che ha fatto?</p>
<p class='clParInd'><span class='clNumRed'>52</span>Essi gli risposero: Sei anche tu di Galilea? Investiga, e vedrai che dalla Galilea non sorge profeta.</p>
<p class='clParInd'><span class='clNumRed'>53</span>E ognuno se ne andò a casa sua;</p>


</div>
</div>
</body>
</html>
