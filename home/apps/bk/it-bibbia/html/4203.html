<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4203.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4202.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4204.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 03</h1>

<p class='clParInd'><span class='clNumRed'>01</span>Or nell’anno decimoquinto dell’impero di Tiberio Cesare, essendo Ponzio Pilato governatore della Giudea, ed Erode tetrarca della Galilea, e Filippo, suo fratello, tetrarca dell’Iturea e della Traconitide, e Lisania tetrarca dell’Abilene,</p>
<p class='clParInd'><span class='clNumRed'>02</span>sotto i sommi sacerdoti Anna e Caiafa, la parola di Dio fu diretta a Giovanni, figliuol di Zaccaria, nel deserto.</p>
<p class='clParInd'><span class='clNumRed'>03</span>Ed egli andò per tutta la contrada d’intorno al Giordano, predicando un battesimo di ravvedimento per la remissione de’ peccati,</p>
<p class='clParInd'><span class='clNumRed'>04</span>secondo che è scritto nel libro delle parole del profeta Isaia: V’è una voce d’uno che grida nel deserto: Preparate la via del Signore, addirizzate i suoi sentieri.</p>
<p class='clParInd'><span class='clNumRed'>05</span>Ogni valle sarà colmata ed ogni monte ed ogni colle sarà abbassato; le vie tortuose saran fatte diritte e le scabre saranno appianate;</p>
<p class='clParInd'><span class='clNumRed'>06</span>ed ogni carne vedrà la salvezza di Dio.</p>
<p class='clParInd'><span class='clNumRed'>07</span>Giovanni dunque diceva alle turbe che uscivano per esser battezzate da lui: Razza di vipere, chi v’ha mostrato a fuggir dall’ira a venire?</p>
<p class='clParInd'><span class='clNumRed'>08</span>Fate dunque dei frutti degni del ravvedimento, e non vi mettete a dire in voi stessi: Noi abbiamo Abramo per padre! Perché vi dico che Iddio può da queste pietre far sorgere dei figliuoli ad Abramo.</p>
<p class='clParInd'><span class='clNumRed'>09</span>E ormai è anche posta la scure alla radice degli alberi; ogni albero dunque che non fa buon frutto, vien tagliato e gittato nel fuoco.</p>
<p class='clParInd'><span class='clNumRed'>10</span>E le turbe lo interrogavano, dicendo: E allora, che dobbiam fare?</p>
<p class='clParInd'><span class='clNumRed'>11</span>Ed egli rispondeva loro: Chi ha due tuniche, ne faccia parte a chi non ne ha; e chi ha da mangiare, faccia altrettanto.</p>
<p class='clParInd'><span class='clNumRed'>12</span>Or vennero anche dei pubblicani per esser battezzati, e gli dissero: Maestro, che dobbiam fare?</p>
<p class='clParInd'><span class='clNumRed'>13</span>Ed egli rispose loro: Non riscotete nulla di più di quello che v’è ordinato.</p>
<p class='clParInd'><span class='clNumRed'>14</span>Lo interrogaron pure de’ soldati, dicendo: E noi, che dobbiam fare? Ed egli a loro: Non fate estorsioni, né opprimete alcuno con false denunzie, e contentatevi della vostra paga.</p>
<p class='clParInd'><span class='clNumRed'>15</span>Or stando il popolo in aspettazione e domandandosi tutti in cuor loro riguardo a Giovanni se talora non fosse lui il Cristo,</p>
<p class='clParInd'><span class='clNumRed'>16</span>Giovanni rispose, dicendo a tutti: Ben vi battezzo io con acqua; ma vien colui che è più forte di me, al quale io non son degno di sciogliere il legaccio dei calzari. Egli vi battezzerà con lo Spirito Santo e col fuoco.</p>
<p class='clParInd'><span class='clNumRed'>17</span>Egli ha in mano il suo ventilabro per nettare interamente l’aia sua, e raccogliere il grano nel suo granaio; ma quant’è alla pula la brucerà con fuoco inestinguibile.</p>
<p class='clParInd'><span class='clNumRed'>18</span>Così, con molte e varie esortazioni, evangelizzava il popolo;</p>
<p class='clParInd'><span class='clNumRed'>19</span>ma Erode, il tetrarca, essendo da lui ripreso riguardo ad Erodiada, moglie di suo fratello, e per tutte le malvagità ch’esso Erode avea commesse,</p>
<p class='clParInd'><span class='clNumRed'>20</span>aggiunse a tutte le altre anche questa, di rinchiudere Giovanni in prigione.</p>
<p class='clParInd'><span class='clNumRed'>21</span>Or avvenne che come tutto il popolo si faceva battezzare, essendo anche Gesù stato battezzato, mentre stava pregando, s’aprì il cielo,</p>
<p class='clParInd'><span class='clNumRed'>22</span>e lo Spirito Santo scese su lui in forma corporea a guisa di colomba; e venne una voce dal cielo: Tu sei il mio diletto Figliuolo; in te mi sono compiaciuto.</p>
<p class='clParInd'><span class='clNumRed'>23</span>E Gesù, quando cominciò anch’egli ad insegnare, avea circa trent’anni ed era figliuolo, come credevasi, di Giuseppe,</p>
<p class='clParInd'><span class='clNumRed'>24</span>di Heli, di Matthat, di Levi, di Melchi, di Jannai, di Giuseppe,</p>
<p class='clParInd'><span class='clNumRed'>25</span>di Mattatia, di Amos, di Naum, di Esli, di Naggai,</p>
<p class='clParInd'><span class='clNumRed'>26</span>di Maath, di Mattatia, di Semein, di Josech, di Joda,</p>
<p class='clParInd'><span class='clNumRed'>27</span>di Joanan, di Rhesa, di Zorobabele, di Salatiel, di Neri,</p>
<p class='clParInd'><span class='clNumRed'>28</span>di Melchi, di Addi, di Cosam, di Elmadam, di Er,</p>
<p class='clParInd'><span class='clNumRed'>29</span>di Gesù, di Eliezer, di Jorim, di Matthat,</p>
<p class='clParInd'><span class='clNumRed'>30</span>di Levi, di Simeone, di Giuda, di Giuseppe, di Jonam, di Eliakim,</p>
<p class='clParInd'><span class='clNumRed'>31</span>di Melea, di Menna, di Mattatha, di Nathan, di Davide,</p>
<p class='clParInd'><span class='clNumRed'>32</span>di Jesse, di Jobed, di Boos, di Sala, di Naasson,</p>
<p class='clParInd'><span class='clNumRed'>33</span>di Aminadab, di Admin, di Arni, di Esrom, di Fares, di Giuda,</p>
<p class='clParInd'><span class='clNumRed'>34</span>di Giacobbe, d’Isacco, d’Abramo, di Tara, di Nachor,</p>
<p class='clParInd'><span class='clNumRed'>35</span>di Seruch, di Ragau, di Falek, di Eber, di Sala,</p>
<p class='clParInd'><span class='clNumRed'>36</span>di Cainam, di Arfacsad, di Sem, di Noè,</p>
<p class='clParInd'><span class='clNumRed'>37</span>di Lamech, di Mathusala, di Enoch, di Jaret, di Maleleel, di Cainam,</p>
<p class='clParInd'><span class='clNumRed'>38</span>di Enos, di Seth, di Adamo, di Dio.</p>


</div>
</div>
</body>
</html>
