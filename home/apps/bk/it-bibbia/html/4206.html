<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4206.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4205.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4207.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 06</h1>

<p class='clParInd'><span class='clNumRed'>01</span>Or avvenne che in un giorno di sabato egli passava per i seminati; e i suoi discepoli svellevano delle spighe, e sfregandole con le mani, mangiavano.</p>
<p class='clParInd'><span class='clNumRed'>02</span>Ed alcuni de’ Farisei dissero: Perché fate quel che non è lecito nel giorno del sabato?</p>
<p class='clParInd'><span class='clNumRed'>03</span>E Gesù, rispondendo, disse loro: Non avete letto neppure quel che fece Davide, quand’ebbe fame, egli e coloro ch’eran con lui?</p>
<p class='clParInd'><span class='clNumRed'>04</span>Com’entrò nella casa di Dio, e prese i pani di presentazione, e ne mangiò e ne diede anche a coloro che eran con lui, quantunque non sia lecito mangiarne se non ai soli sacerdoti?</p>
<p class='clParInd'><span class='clNumRed'>05</span>E diceva loro: Il Figliuol dell’uomo è Signore del sabato.</p>
<p class='clParInd'><span class='clNumRed'>06</span>Or avvenne in un altro sabato ch’egli entrò nella sinagoga, e si mise ad insegnare. E quivi era un uomo che avea la mano destra secca.</p>
<p class='clParInd'><span class='clNumRed'>07</span>Or gli scribi e i Farisei l’osservavano per vedere se farebbe una guarigione in giorno di sabato, per trovar di che accusarlo.</p>
<p class='clParInd'><span class='clNumRed'>08</span>Ma egli conosceva i loro pensieri, e disse all’uomo che avea la mano secca: Levati, e sta’ su nel mezzo! Ed egli, alzatosi, stette su.</p>
<p class='clParInd'><span class='clNumRed'>09</span>Poi Gesù disse loro: Io domando a voi: È lecito, in giorno di sabato, di far del bene o di far del male? di salvare una persona o di ucciderla?</p>
<p class='clParInd'><span class='clNumRed'>10</span>E girato lo sguardo intorno su tutti loro, disse a quell’uomo: Stendi la mano! Egli fece così, e la sua mano tornò sana.</p>
<p class='clParInd'><span class='clNumRed'>11</span>Ed essi furon ripieni di furore e discorreano fra loro di quel che potrebbero fare a Gesù.</p>
<p class='clParInd'><span class='clNumRed'>12</span>Or avvenne in que’ giorni ch’egli se ne andò sul monte a pregare, e passò la notte in orazione a Dio.</p>
<p class='clParInd'><span class='clNumRed'>13</span>E quando fu giorno, chiamò a sé i suoi discepoli, e ne elesse dodici, ai quali dette anche il nome di apostoli:</p>
<p class='clParInd'><span class='clNumRed'>14</span>Simone, che nominò anche Pietro, e Andrea, fratello di lui, e Giacomo e Giovanni, e Filippo e Bartolommeo,</p>
<p class='clParInd'><span class='clNumRed'>15</span>e Matteo e Toma, e Giacomo d’Alfeo e Simone chiamato Zelota,</p>
<p class='clParInd'><span class='clNumRed'>16</span>e Giuda di Giacomo, e Giuda Iscariot che divenne poi traditore.</p>
<p class='clParInd'><span class='clNumRed'>17</span>E sceso con loro, si fermò sopra un ripiano, insieme con gran folla de’ suoi discepoli e gran quantità di popolo da tutta la Giudea e da Gerusalemme e dalla marina di Tiro e di Sidone,</p>
<p class='clParInd'><span class='clNumRed'>18</span>i quali eran venuti per udirlo e per esser guariti delle loro infermità.</p>
<p class='clParInd'><span class='clNumRed'>19</span>E quelli che eran tormentati da spiriti immondi, erano guariti; e tutta la moltitudine cercava di toccarlo, perché usciva da lui una virtù che sanava tutti.</p>
<p class='clParInd'><span class='clNumRed'>20</span>Ed egli, alzati gli occhi verso i suoi discepoli, diceva: Beati voi che siete poveri, perché il Regno di Dio è vostro.</p>
<p class='clParInd'><span class='clNumRed'>21</span>Beati voi che ora avete fame, perché sarete saziati. Beati voi che ora piangete, perché riderete.</p>
<p class='clParInd'><span class='clNumRed'>22</span>Beati voi, quando gli uomini v’avranno odiati, e quando v’avranno sbanditi d’infra loro, e v’avranno vituperati ed avranno ripudiato il vostro nome come malvagio, per cagione del Figliuol dell’uomo.</p>
<p class='clParInd'><span class='clNumRed'>23</span>Rallegratevi in quel giorno e saltate di letizia, perché, ecco, il vostro premio è grande ne’ cieli; poiché i padri loro facean lo stesso a’ profeti.</p>
<p class='clParInd'><span class='clNumRed'>24</span>Ma guai a voi, ricchi, perché avete già la vostra consolazione.</p>
<p class='clParInd'><span class='clNumRed'>25</span>Guai a voi che siete ora satolli, perché avrete fame. Guai a voi che ora ridete, perché farete cordoglio e piangerete.</p>
<p class='clParInd'><span class='clNumRed'>26</span>Guai a voi quando tutti gli uomini diran bene di voi, perché i padri loro facean lo stesso coi falsi profeti.</p>
<p class='clParInd'><span class='clNumRed'>27</span>Ma a voi che ascoltate, io dico: Amate i vostri nemici; fate del bene a quelli che v’odiano;</p>
<p class='clParInd'><span class='clNumRed'>28</span>benedite quelli che vi maledicono, pregate per quelli che v’oltraggiano.</p>
<p class='clParInd'><span class='clNumRed'>29</span>A chi ti percuote su una guancia, porgigli anche l’altra; e a chi ti toglie il mantello non impedire di prenderti anche la tunica.</p>
<p class='clParInd'><span class='clNumRed'>30</span>Da’ a chiunque ti chiede; e a chi ti toglie il tuo, non glielo ridomandare.</p>
<p class='clParInd'><span class='clNumRed'>31</span>E come volete che gli uomini facciano a voi, fate voi pure a loro.</p>
<p class='clParInd'><span class='clNumRed'>32</span>E se amate quelli che vi amano, qual grazia ve ne viene? Poiché anche i peccatori amano quelli che li amano.</p>
<p class='clParInd'><span class='clNumRed'>33</span>E se fate del bene a quelli che vi fanno del bene, qual grazia ve ne viene? Anche i peccatori fanno lo stesso.</p>
<p class='clParInd'><span class='clNumRed'>34</span>E se prestate a quelli dai quali sperate ricevere, qual grazia ne avete? Anche i peccatori prestano ai peccatori per riceverne altrettanto.</p>
<p class='clParInd'><span class='clNumRed'>35</span>Ma amate i vostri nemici, e fate del bene e prestate senza sperarne alcun che, e il vostro premio sarà grande e sarete figliuoli dell’Altissimo; poich’Egli è benigno verso gl’ingrati e malvagi.</p>
<p class='clParInd'><span class='clNumRed'>36</span>Siate misericordiosi com’è misericordioso il Padre vostro.</p>
<p class='clParInd'><span class='clNumRed'>37</span>Non giudicate, e non sarete giudicati; non condannate, e non sarete condannati; perdonate, e vi sarà perdonato.</p>
<p class='clParInd'><span class='clNumRed'>38</span>Date, e vi sarà dato: vi sarà versata in seno buona misura, pigiata, scossa, traboccante; perché con la misura onde misurate, sarà rimisurato a voi.</p>
<p class='clParInd'><span class='clNumRed'>39</span>Poi disse loro anche una parabola: Un cieco può egli guidare un cieco? Non cadranno tutti e due nella fossa?</p>
<p class='clParInd'><span class='clNumRed'>40</span>Un discepolo non è da più del maestro; ma ogni discepolo perfetto sarà come il suo maestro.</p>
<p class='clParInd'><span class='clNumRed'>41</span>Or perché guardi tu il bruscolo che è nell’occhio del tuo fratello, mentre non iscorgi la trave che è nell’occhio tuo proprio?</p>
<p class='clParInd'><span class='clNumRed'>42</span>Come puoi dire al tuo fratello: Fratello, lascia ch’io ti tragga il bruscolo che hai nell’occhio, mentre tu stesso non vedi la trave ch’è nell’occhio tuo? Ipocrita, trai prima dall’occhio tuo la trave, e allora ci vedrai bene per trarre il bruscolo che è nell’occhio del tuo fratello.</p>
<p class='clParInd'><span class='clNumRed'>43</span>Non v’è infatti albero buono che faccia frutto cattivo, né v’è albero cattivo che faccia frutto buono;</p>
<p class='clParInd'><span class='clNumRed'>44</span>poiché ogni albero si riconosce dal suo proprio frutto; perché non si colgon fichi dalle spine, né si vendemmia uva dal pruno.</p>
<p class='clParInd'><span class='clNumRed'>45</span>L’uomo buono dal buon tesoro del suo cuore reca fuori il bene; e l’uomo malvagio, dal malvagio tesoro reca fuori il male; poiché dall’abbondanza del cuore parla la sua bocca.</p>
<p class='clParInd'><span class='clNumRed'>46</span>Perché mi chiamate Signore, Signore, e non fate quel che dico?</p>
<p class='clParInd'><span class='clNumRed'>47</span>Chiunque viene a me ed ascolta le mie parole e le mette in pratica, io vi mostrerò a chi somiglia.</p>
<p class='clParInd'><span class='clNumRed'>48</span>Somiglia ad un uomo il quale, edificando una casa, ha scavato e scavato profondo, ed ha posto il fondamento sulla roccia; e venuta una piena, la fiumana ha investito quella casa e non ha potuto scrollarla perché era stata edificata bene.</p>
<p class='clParInd'><span class='clNumRed'>49</span>Ma chi ha udito e non ha messo in pratica, somiglia ad un uomo che ha edificato una casa sulla terra, senza fondamento; la fiumana l’ha investita, e subito è crollata; e la ruina di quella casa è stata grande.</p>


</div>
</div>
</body>
</html>
