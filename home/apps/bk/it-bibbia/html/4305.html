<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4305.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4304.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4306.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 05</h1>

<p class='clParInd'><span class='clNumRed'>01</span>Dopo queste cose ci fu una festa de’ Giudei, e Gesù salì a Gerusalemme.</p>
<p class='clParInd'><span class='clNumRed'>02</span>Or a Gerusalemme, presso la porta delle Pecore, v’è una vasca, chiamata in ebraico Betesda, che ha cinque portici.</p>
<p class='clParInd'><span class='clNumRed'>03</span>Sotto questi portici giaceva un gran numero d’infermi, di ciechi, di zoppi, di paralitici.</p>
<p class='clParInd'><span class='clNumRed'>04</span> perché un angelo scendeva nella vasca e metteva l’acqua in movimento; e il primo che vi scendeva dopo che l’acqua era stata agitata, era guarito di qualunque malattia fosse colpito.</p>
<p class='clParInd'><span class='clNumRed'>05</span>E quivi era un uomo, che da trentott’anni era infermo.</p>
<p class='clParInd'><span class='clNumRed'>06</span>Gesù, vedutolo che giaceva e sapendo che già da gran tempo stava così, gli disse: Vuoi esser risanato?</p>
<p class='clParInd'><span class='clNumRed'>07</span>L’infermo gli rispose: Signore, io non ho alcuno che, quando l’acqua è mossa, mi metta nella vasca, e mentre ci vengo io, un altro vi scende prima di me.</p>
<p class='clParInd'><span class='clNumRed'>08</span>Gesù gli disse: Levati, prendi il tuo lettuccio, e cammina.</p>
<p class='clParInd'><span class='clNumRed'>09</span>E in quell’istante quell’uomo fu risanato; e preso il suo lettuccio, si mise a camminare.</p>
<p class='clParInd'><span class='clNumRed'>10</span>Or quel giorno era un sabato; perciò i Giudei dissero all’uomo guarito: È sabato, e non ti è lecito portare il tuo lettuccio.</p>
<p class='clParInd'><span class='clNumRed'>11</span>Ma egli rispose loro: È colui che m’ha guarito, che m’ha detto: Prendi il tuo lettuccio e cammina.</p>
<p class='clParInd'><span class='clNumRed'>12</span>Essi gli domandarono: Chi è quell’uomo che t’ha detto: Prendi il tuo lettuccio e cammina?</p>
<p class='clParInd'><span class='clNumRed'>13</span>Ma colui ch’era stato guarito non sapeva chi fosse; perché Gesù era scomparso, essendovi in quel luogo molta gente.</p>
<p class='clParInd'><span class='clNumRed'>14</span>Di poi Gesù lo trovò nel tempio, e gli disse: Ecco, tu sei guarito; non peccar più, che non t’accada di peggio.</p>
<p class='clParInd'><span class='clNumRed'>15</span>Quell’uomo se ne andò, e disse ai Giudei che Gesù era quel che l’avea risanato.</p>
<p class='clParInd'><span class='clNumRed'>16</span>E per questo i Giudei perseguitavano Gesù e cercavan d’ucciderlo; perché facea quelle cose di sabato.</p>
<p class='clParInd'><span class='clNumRed'>17</span>Gesù rispose loro: Il Padre mio opera fino ad ora, ed anche io opero.</p>
<p class='clParInd'><span class='clNumRed'>18</span>Perciò dunque i Giudei più che mai cercavan d’ucciderlo; perché non soltanto violava il sabato, ma chiamava Dio suo Padre, facendosi uguale a Dio.</p>
<p class='clParInd'><span class='clNumRed'>19</span>Gesù quindi rispose e disse loro: In verità, in verità io vi dico che il Figliuolo non può da se stesso far cosa alcuna, se non la vede fare dal Padre; perché le cose che il Padre fa, anche il Figlio le fa similmente.</p>
<p class='clParInd'><span class='clNumRed'>20</span>Poiché il Padre ama il Figliuolo, e gli mostra tutto quello che Egli fa; e gli mostrerà delle opere maggiori di queste, affinché ne restiate maravigliati.</p>
<p class='clParInd'><span class='clNumRed'>21</span>Difatti, come il Padre risuscita i morti e li vivifica, così anche il Figliuolo vivifica chi vuole.</p>
<p class='clParInd'><span class='clNumRed'>22</span>Oltre a ciò, il Padre non giudica alcuno, ma ha dato tutto il giudicio al Figliuolo,</p>
<p class='clParInd'><span class='clNumRed'>23</span>affinché tutti onorino il Figliuolo come onorano il Padre. Chi non onora il Figliuolo non onora il Padre che l’ha mandato.</p>
<p class='clParInd'><span class='clNumRed'>24</span>In verità, in verità io vi dico: Chi ascolta la mia parola e crede a Colui che mi ha mandato, ha vita eterna; e non viene in giudizio, ma è passato dalla morte alla vita.</p>
<p class='clParInd'><span class='clNumRed'>25</span>In verità, in verità io vi dico: L’ora viene, anzi è già venuta, che i morti udranno la voce del Figliuol di Dio; e quelli che l’avranno udita, vivranno.</p>
<p class='clParInd'><span class='clNumRed'>26</span>Perché come il Padre ha vita in se stesso, così ha dato anche al Figliuolo d’aver vita in se stesso;</p>
<p class='clParInd'><span class='clNumRed'>27</span>e gli ha dato autorità di giudicare, perché è il Figliuol dell’uomo.</p>
<p class='clParInd'><span class='clNumRed'>28</span>Non vi maravigliate di questo; perché l’ora viene in cui tutti quelli che son nei sepolcri, udranno la sua voce e ne verranno fuori;</p>
<p class='clParInd'><span class='clNumRed'>29</span>quelli che hanno operato bene, in risurrezione di vita; e quelli che hanno operato male, in risurrezion di giudicio.</p>
<p class='clParInd'><span class='clNumRed'>30</span>Io non posso far nulla da me stesso; come odo, giudico; e il mio giudicio è giusto, perché cerco non la mia propria volontà, ma la volontà di Colui che mi ha mandato.</p>
<p class='clParInd'><span class='clNumRed'>31</span>Se io rendo testimonianza di me stesso, la mia testimonianza non è verace.</p>
<p class='clParInd'><span class='clNumRed'>32</span>V’è un altro che rende testimonianza di me; e io so che la testimonianza ch’egli rende di me, è verace.</p>
<p class='clParInd'><span class='clNumRed'>33</span>Voi avete mandato da Giovanni, ed egli ha reso testimonianza alla verità.</p>
<p class='clParInd'><span class='clNumRed'>34</span>Io però la testimonianza non la prendo dall’uomo, ma dico questo affinché voi siate salvati.</p>
<p class='clParInd'><span class='clNumRed'>35</span>Egli era la lampada ardente e splendente e voi avete voluto per breve ora godere alla sua luce.</p>
<p class='clParInd'><span class='clNumRed'>36</span>Ma io ho una testimonianza maggiore di quella di Giovanni; perché le opere che il Padre mi ha dato a compiere, quelle opere stesse che io fo, testimoniano di me che il Padre mi ha mandato.</p>
<p class='clParInd'><span class='clNumRed'>37</span>E il Padre che mi ha mandato, ha Egli stesso reso testimonianza di me. La sua voce, voi non l’avete mai udita; il suo sembiante, non l’avete mai veduto;</p>
<p class='clParInd'><span class='clNumRed'>38</span>e la sua parola non l’avete dimorante in voi, perché non credete in colui ch’Egli ha mandato.</p>
<p class='clParInd'><span class='clNumRed'>39</span>Voi investigate le Scritture, perché pensate aver per mezzo d’esse vita eterna, ed esse son quelle che rendon testimonianza di me;</p>
<p class='clParInd'><span class='clNumRed'>40</span>eppure non volete venire a me per aver la vita!</p>
<p class='clParInd'><span class='clNumRed'>41</span>Io non prendo gloria dagli uomini;</p>
<p class='clParInd'><span class='clNumRed'>42</span>ma vi conosco che non avete l’amor di Dio in voi.</p>
<p class='clParInd'><span class='clNumRed'>43</span>Io son venuto nel nome del Padre mio, e voi non mi ricevete; se un altro verrà nel suo proprio nome, voi lo riceverete.</p>
<p class='clParInd'><span class='clNumRed'>44</span>Come potete credere, voi che prendete gloria gli uni dagli altri e non cercate la gloria che vien da Dio solo?</p>
<p class='clParInd'><span class='clNumRed'>45</span>Non crediate che io sia colui che vi accuserà davanti al Padre; v’è chi v’accusa, ed è Mosè, nel quale avete riposta la vostra speranza.</p>
<p class='clParInd'><span class='clNumRed'>46</span>Perché se credeste a Mosè, credereste anche a me; poiché egli ha scritto di me.</p>
<p class='clParInd'><span class='clNumRed'>47</span>Ma se non credete agli scritti di lui, come crederete alle mie parole?</p>


</div>
</div>
</body>
</html>
