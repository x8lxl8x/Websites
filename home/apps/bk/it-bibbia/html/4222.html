<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4222.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4221.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4223.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 22</h1>

<p class='clParInd'><span class='clNumRed'>01</span>Or la festa degli azzimi, detta la Pasqua, s’avvicinava;</p>
<p class='clParInd'><span class='clNumRed'>02</span>e i capi sacerdoti e gli scribi cercavano il modo di farlo morire, perché temevano il popolo.</p>
<p class='clParInd'><span class='clNumRed'>03</span>E Satana entrò in Giuda, chiamato Iscariota, che era del numero de’ dodici.</p>
<p class='clParInd'><span class='clNumRed'>04</span>Ed egli andò a conferire coi capi sacerdoti e i capitani sul come lo darebbe loro nelle mani.</p>
<p class='clParInd'><span class='clNumRed'>05</span>Ed essi se ne rallegrarono e pattuirono di dargli del denaro.</p>
<p class='clParInd'><span class='clNumRed'>06</span>Ed egli prese l’impegno, e cercava l’opportunità di farlo di nascosto alla folla.</p>
<p class='clParInd'><span class='clNumRed'>07</span>Or venne il giorno degli azzimi, nel quale si dovea sacrificar la pasqua.</p>
<p class='clParInd'><span class='clNumRed'>08</span>E Gesù mandò Pietro e Giovanni, dicendo: Andate a prepararci la pasqua, affinché la mangiamo.</p>
<p class='clParInd'><span class='clNumRed'>09</span>Ed essi gli dissero: Dove vuoi che la prepariamo?</p>
<p class='clParInd'><span class='clNumRed'>10</span>Ed egli disse loro: Ecco, quando sarete entrati nella città, vi verrà incontro un uomo che porterà una brocca d’acqua; seguitelo nella casa dov’egli entrerà.</p>
<p class='clParInd'><span class='clNumRed'>11</span>E dite al padron di casa: Il Maestro ti manda a dire: Dov’è la stanza nella quale mangerò la pasqua co’ miei discepoli?</p>
<p class='clParInd'><span class='clNumRed'>12</span>Ed egli vi mostrerà di sopra una gran sala ammobiliata; quivi apparecchiate.</p>
<p class='clParInd'><span class='clNumRed'>13</span>Ed essi andarono e trovaron com’egli avea lor detto, e prepararon la pasqua.</p>
<p class='clParInd'><span class='clNumRed'>14</span>E quando l’ora fu venuta, egli si mise a tavola, e gli apostoli con lui.</p>
<p class='clParInd'><span class='clNumRed'>15</span>Ed egli disse loro: Ho grandemente desiderato di mangiar questa pasqua con voi, prima ch’io soffra;</p>
<p class='clParInd'><span class='clNumRed'>16</span>poiché io vi dico che non la mangerò più finché sia compiuta nel regno di Dio.</p>
<p class='clParInd'><span class='clNumRed'>17</span>E avendo preso un calice, rese grazie e disse: Prendete questo e distribuitelo fra voi;</p>
<p class='clParInd'><span class='clNumRed'>18</span>perché io vi dico che oramai non berrò più del frutto della vigna, finché sia venuto il regno di Dio.</p>
<p class='clParInd'><span class='clNumRed'>19</span>Poi, avendo preso del pane, rese grazie e lo ruppe e lo diede loro, dicendo: Questo è il mio corpo il quale è dato per voi: fate questo in memoria di me.</p>
<p class='clParInd'><span class='clNumRed'>20</span>Parimente ancora, dopo aver cenato, dette loro il calice dicendo: Questo calice è il nuovo patto nel mio sangue, il quale è sparso per voi.</p>
<p class='clParInd'><span class='clNumRed'>21</span>Del resto, ecco, la mano di colui che mi tradisce è meco a tavola.</p>
<p class='clParInd'><span class='clNumRed'>22</span>Poiché il Figliuol dell’uomo, certo, se ne va, secondo che è determinato; ma guai a quell’uomo dal quale è tradito!</p>
<p class='clParInd'><span class='clNumRed'>23</span>Ed essi cominciarono a domandarsi gli uni gli altri chi sarebbe mai quel di loro che farebbe questo.</p>
<p class='clParInd'><span class='clNumRed'>24</span>Nacque poi anche una contesa fra loro per sapere chi di loro fosse reputato il maggiore.</p>
<p class='clParInd'><span class='clNumRed'>25</span>Ma egli disse loro: I re delle nazioni le signoreggiano, e quelli che hanno autorità su di esse, son chiamati benefattori.</p>
<p class='clParInd'><span class='clNumRed'>26</span>Ma tra voi non ha da esser così; anzi, il maggiore fra voi sia come il minore, e chi governa come colui che serve.</p>
<p class='clParInd'><span class='clNumRed'>27</span>Poiché, chi è maggiore, colui che è a tavola oppur colui che serve? Non è forse colui che è a tavola? Ma io sono in mezzo a voi come colui che serve.</p>
<p class='clParInd'><span class='clNumRed'>28</span>Or voi siete quelli che avete perseverato meco nelle mie prove;</p>
<p class='clParInd'><span class='clNumRed'>29</span>e io dispongo che vi sia dato un regno, come il Padre mio ha disposto che fosse dato a me,</p>
<p class='clParInd'><span class='clNumRed'>30</span>affinché mangiate e beviate alla mia tavola nel mio regno, e sediate su troni, giudicando le dodici tribù d’Israele.</p>
<p class='clParInd'><span class='clNumRed'>31</span>Simone, Simone, ecco, Satana ha chiesto di vagliarvi come si vaglia il grano;</p>
<p class='clParInd'><span class='clNumRed'>32</span>ma io ho pregato per te affinché la tua fede non venga meno; e tu, quando sarai convertito, conferma i tuoi fratelli.</p>
<p class='clParInd'><span class='clNumRed'>33</span>Ma egli gli disse: Signore, con te son pronto ad andare e in prigione e alla morte.</p>
<p class='clParInd'><span class='clNumRed'>34</span>E Gesù: Pietro, io ti dico che oggi il gallo non canterà, prima che tu abbia negato tre volte di conoscermi.</p>
<p class='clParInd'><span class='clNumRed'>35</span>Poi disse loro: Quando vi mandai senza borsa, senza sacca da viaggio e senza calzari, vi mancò mai niente? Ed essi risposero: Niente. Ed egli disse loro:</p>
<p class='clParInd'><span class='clNumRed'>36</span>Ma ora, chi ha una borsa la prenda; e parimente una sacca; e chi non ha spada, venda il mantello e ne compri una.</p>
<p class='clParInd'><span class='clNumRed'>37</span>Poiché io vi dico che questo che è scritto deve esser adempito in me: Ed egli è stato annoverato tra i malfattori. Infatti, le cose che si riferiscono a me, stanno per compiersi.</p>
<p class='clParInd'><span class='clNumRed'>38</span>Ed essi dissero: Signore, ecco qui due spade! Ma egli disse loro: Basta!</p>
<p class='clParInd'><span class='clNumRed'>39</span>Poi, essendo uscito, andò, secondo il suo solito, al monte degli Ulivi; e anche i discepoli lo seguirono.</p>
<p class='clParInd'><span class='clNumRed'>40</span>E giunto che fu sul luogo, disse loro: Pregate, chiedendo di non entrare in tentazione.</p>
<p class='clParInd'><span class='clNumRed'>41</span>Ed egli si staccò da loro circa un tiro di sasso; e postosi in ginocchio pregava, dicendo:</p>
<p class='clParInd'><span class='clNumRed'>42</span>Padre, se tu vuoi, allontana da me questo calice! Però, non la mia volontà, ma la tua sia fatta.</p>
<p class='clParInd'><span class='clNumRed'>43</span>E un angelo gli apparve dal cielo a confortarlo.</p>
<p class='clParInd'><span class='clNumRed'>44</span>Ed essendo in agonia, egli pregava vie più intensamente; e il suo sudore divenne come grosse gocce di sangue che cadeano in terra.</p>
<p class='clParInd'><span class='clNumRed'>45</span>E alzatosi dall’orazione, venne ai discepoli e li trovò che dormivano di tristezza,</p>
<p class='clParInd'><span class='clNumRed'>46</span>e disse loro: Perché dormite? Alzatevi e pregate, affinché non entriate in tentazione.</p>
<p class='clParInd'><span class='clNumRed'>47</span>Mentre parlava ancora, ecco una turba; e colui che si chiamava Giuda, uno dei dodici, la precedeva, e si accostò a Gesù per baciarlo.</p>
<p class='clParInd'><span class='clNumRed'>48</span>Ma Gesù gli disse: Giuda, tradisci tu il Figliuol dell’uomo con un bacio?</p>
<p class='clParInd'><span class='clNumRed'>49</span>E quelli ch’eran con lui, vedendo quel che stava per succedere, dissero: Signore, percoterem noi con la spada?</p>
<p class='clParInd'><span class='clNumRed'>50</span>E uno di loro percosse il servitore del sommo sacerdote, e gli spiccò l’orecchio destro.</p>
<p class='clParInd'><span class='clNumRed'>51</span>Ma Gesù rivolse loro la parola e disse: Lasciate, basta! E toccato l’orecchio di colui, lo guarì.</p>
<p class='clParInd'><span class='clNumRed'>52</span>E Gesù disse ai capi sacerdoti e ai capitani del tempio e agli anziani che eran venuti contro a lui: Voi siete usciti con spade e bastoni, come contro a un ladrone;</p>
<p class='clParInd'><span class='clNumRed'>53</span>mentre ero ogni giorno con voi nel tempio, non mi avete mai messe le mani addosso; ma questa è l’ora vostra e la potestà delle tenebre.</p>
<p class='clParInd'><span class='clNumRed'>54</span>E presolo, lo menaron via e lo condussero dentro la casa del sommo sacerdote; e Pietro seguiva da lontano.</p>
<p class='clParInd'><span class='clNumRed'>55</span>E avendo essi acceso un fuoco in mezzo alla corte ed essendosi posti a sedere insieme, Pietro si sedette in mezzo a loro.</p>
<p class='clParInd'><span class='clNumRed'>56</span>E una certa serva, vedutolo sedere presso il fuoco, e avendolo guardato fisso, disse: Anche costui era con lui.</p>
<p class='clParInd'><span class='clNumRed'>57</span>Ma egli negò, dicendo: Donna, io non lo conosco.</p>
<p class='clParInd'><span class='clNumRed'>58</span>E poco dopo, un altro, vedutolo, disse: Anche tu sei di quelli. Ma Pietro rispose: O uomo, non lo sono.</p>
<p class='clParInd'><span class='clNumRed'>59</span>E trascorsa circa un’ora, un altro affermava lo stesso, dicendo: Certo, anche costui era con lui, poich’egli è Galileo.</p>
<p class='clParInd'><span class='clNumRed'>60</span>Ma Pietro disse: O uomo, io non so quel che tu ti dica. E subito, mentr’egli parlava ancora, il gallo cantò.</p>
<p class='clParInd'><span class='clNumRed'>61</span>E il Signore, voltatosi, riguardò Pietro; e Pietro si ricordò della parola del Signore com’ei gli avea detto: Prima che il gallo canti oggi, tu mi rinnegherai tre volte.</p>
<p class='clParInd'><span class='clNumRed'>62</span>E uscito fuori pianse amaramente.</p>
<p class='clParInd'><span class='clNumRed'>63</span>E gli uomini che tenevano Gesù, lo schernivano percuotendolo;</p>
<p class='clParInd'><span class='clNumRed'>64</span>e avendolo bendato gli domandavano: Indovina, profeta, chi t’ha percosso?</p>
<p class='clParInd'><span class='clNumRed'>65</span>E molte altre cose dicevano contro a lui, bestemmiando.</p>
<p class='clParInd'><span class='clNumRed'>66</span>E come fu giorno, gli anziani del popolo, i capi sacerdoti e gli scribi si radunarono, e lo menarono nel loro Sinedrio, dicendo:</p>
<p class='clParInd'><span class='clNumRed'>67</span>Se tu sei il Cristo, diccelo. Ma egli disse loro: Se ve lo dicessi, non credereste;</p>
<p class='clParInd'><span class='clNumRed'>68</span>e se io vi facessi delle domande, non rispondereste.</p>
<p class='clParInd'><span class='clNumRed'>69</span>Ma da ora innanzi il Figliuol dell’uomo sarà seduto alla destra della potenza di Dio.</p>
<p class='clParInd'><span class='clNumRed'>70</span>E tutti dissero: Sei tu dunque il Figliuol di Dio? Ed egli rispose loro: Voi lo dite, poiché io lo sono.</p>
<p class='clParInd'><span class='clNumRed'>71</span>E quelli dissero: Che bisogno abbiamo ancora di testimonianza? Noi stessi l’abbiamo udito dalla sua propria bocca.</p>


</div>
</div>
</body>
</html>
