<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4005.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4004.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4006.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 05</h1>

<p class='clParInd'><span class='clNumRed'>01</span>E Gesù, vedendo le folle, salì sul monte; e postosi a sedere, i suoi discepoli si accostarono a lui.</p>
<p class='clParInd'><span class='clNumRed'>02</span>Ed egli, aperta la bocca, li ammaestrava dicendo:</p>
<p class='clParInd'><span class='clNumRed'>03</span>Beati i poveri in ispirito, perché di loro è il regno de’ cieli.</p>
<p class='clParInd'><span class='clNumRed'>04</span>Beati quelli che fanno cordoglio, perché essi saranno consolati.</p>
<p class='clParInd'><span class='clNumRed'>05</span>Beati i mansueti, perché essi erederanno la terra.</p>
<p class='clParInd'><span class='clNumRed'>06</span>Beati quelli che sono affamati ed assetati della giustizia perché essi saranno saziati.</p>
<p class='clParInd'><span class='clNumRed'>07</span>Beati i misericordiosi, perché a loro misericordia sarà fatta.</p>
<p class='clParInd'><span class='clNumRed'>08</span>Beati i puri di cuore, perché essi vedranno Iddio.</p>
<p class='clParInd'><span class='clNumRed'>09</span>Beati quelli che s’adoperano alla pace, perché essi saran chiamati figliuoli di Dio.</p>
<p class='clParInd'><span class='clNumRed'>10</span>Beati i perseguitati per cagion di giustizia, perché di loro è il regno dei cieli.</p>
<p class='clParInd'><span class='clNumRed'>11</span>Beati voi, quando v’oltraggeranno e vi perseguiteranno e, mentendo, diranno contro a voi ogni sorta di male per cagion mia.</p>
<p class='clParInd'><span class='clNumRed'>12</span>Rallegratevi e giubilate, perché il vostro premio è grande ne’ cieli; poiché così hanno perseguitato i profeti che sono stati prima di voi.</p>
<p class='clParInd'><span class='clNumRed'>13</span>Voi siete il sale della terra; ora, se il sale diviene insipido, con che lo si salerà? Non è più buono a nulla se non ad esser gettato via e calpestato dagli uomini.</p>
<p class='clParInd'><span class='clNumRed'>14</span>Voi siete la luce del mondo; una città posta sopra un monte non può rimaner nascosta;</p>
<p class='clParInd'><span class='clNumRed'>15</span>e non si accende una lampada per metterla sotto il moggio; anzi la si mette sul candeliere ed ella fa lume a tutti quelli che sono in casa.</p>
<p class='clParInd'><span class='clNumRed'>16</span>Così risplenda la vostra luce nel cospetto degli uomini, affinché veggano le vostre buone opere e glorifichino il Padre vostro che è ne’ cieli.</p>
<p class='clParInd'><span class='clNumRed'>17</span>Non pensate ch’io sia venuto per abolire la legge od i profeti; io son venuto non per abolire ma per compire:</p>
<p class='clParInd'><span class='clNumRed'>18</span>poiché io vi dico in verità che finché non siano passati il cielo e la terra, neppure un iota o un apice della legge passerà, che tutto non sia adempiuto.</p>
<p class='clParInd'><span class='clNumRed'>19</span>Chi dunque avrà violato uno di questi minimi comandamenti ed avrà così insegnato agli uomini, sarà chiamato minimo nel regno de’ cieli; ma chi li avrà messi in pratica ed insegnati, esso sarà chiamato grande nel regno dei cieli.</p>
<p class='clParInd'><span class='clNumRed'>20</span>Poiché io vi dico che se la vostra giustizia non supera quella degli scribi e de’ Farisei, voi non entrerete punto nel regno dei cieli.</p>
<p class='clParInd'><span class='clNumRed'>21</span>Voi avete udito che fu detto agli antichi: Non uccidere, e Chiunque avrà ucciso sarà sottoposto al tribunale;</p>
<p class='clParInd'><span class='clNumRed'>22</span>ma io vi dico: Chiunque s’adira contro al suo fratello, sarà sottoposto al tribunale; e chi avrà detto al suo fratello ‘raca’, sarà sottoposto al Sinedrio; e chi gli avrà detto ‘pazzo’, sarà condannato alla geenna del fuoco.</p>
<p class='clParInd'><span class='clNumRed'>23</span>Se dunque tu stai per offrire la tua offerta sull’altare, e quivi ti ricordi che il tuo fratello ha qualcosa contro di te,</p>
<p class='clParInd'><span class='clNumRed'>24</span>lascia quivi la tua offerta dinanzi all’altare, e va’ prima a riconciliarti col tuo fratello; e poi vieni ad offrir la tua offerta.</p>
<p class='clParInd'><span class='clNumRed'>25</span>Fa’ presto amichevole accordo col tuo avversario mentre sei ancora per via con lui; che talora il tuo avversario non ti dia in man del giudice, e il giudice in man delle guardie, e tu sii cacciato in prigione.</p>
<p class='clParInd'><span class='clNumRed'>26</span>Io ti dico in verità che di là non uscirai, finché tu non abbia pagato l’ultimo quattrino.</p>
<p class='clParInd'><span class='clNumRed'>27</span>Voi avete udito che fu detto: Non commettere adulterio.</p>
<p class='clParInd'><span class='clNumRed'>28</span>Ma io vi dico che chiunque guarda una donna per appetirla, ha già commesso adulterio con lei nel suo cuore.</p>
<p class='clParInd'><span class='clNumRed'>29</span>Ora, se l’occhio tuo destro ti fa cadere in peccato, cavalo e gettalo via da te; poiché val meglio per te che uno dei tuoi membri perisca, e non sia gettato l’intero tuo corpo nella geenna.</p>
<p class='clParInd'><span class='clNumRed'>30</span>E se la tua man destra ti fa cadere in peccato, mozzala e gettala via da te; poiché val meglio per te che uno dei tuoi membri perisca, e non vada l’intero tuo corpo nella geenna.</p>
<p class='clParInd'><span class='clNumRed'>31</span>Fu detto: Chiunque ripudia sua moglie, le dia l’atto del divorzio.</p>
<p class='clParInd'><span class='clNumRed'>32</span>Ma io vi dico: Chiunque manda via la moglie, salvo che per cagion di fornicazione, la fa essere adultera; e chiunque sposa colei ch’è mandata via, commette adulterio.</p>
<p class='clParInd'><span class='clNumRed'>33</span>Avete udito pure che fu detto agli antichi: Non ispergiurare, ma attieni al Signore i tuoi giuramenti.</p>
<p class='clParInd'><span class='clNumRed'>34</span>Ma io vi dico: Del tutto non giurate, né per il cielo, perché è il trono di Dio;</p>
<p class='clParInd'><span class='clNumRed'>35</span>né per la terra, perché è lo sgabello dei suoi piedi; né per Gerusalemme, perché è la città del gran Re.</p>
<p class='clParInd'><span class='clNumRed'>36</span>Non giurar neppure per il tuo capo, poiché tu non puoi fare un solo capello bianco o nero.</p>
<p class='clParInd'><span class='clNumRed'>37</span>Ma sia il vostro parlare: Sì, sì; no, no; poiché il di più vien dal maligno.</p>
<p class='clParInd'><span class='clNumRed'>38</span>Voi avete udito che fu detto: Occhio per occhio e dente per dente.</p>
<p class='clParInd'><span class='clNumRed'>39</span>Ma io vi dico: Non contrastate al malvagio; anzi, se uno ti percuote sulla guancia destra, porgigli anche l’altra;</p>
<p class='clParInd'><span class='clNumRed'>40</span>ed a chi vuol litigar teco e toglierti la tunica, lasciagli anche il mantello.</p>
<p class='clParInd'><span class='clNumRed'>41</span>E se uno ti vuol costringere a far seco un miglio, fanne con lui due.</p>
<p class='clParInd'><span class='clNumRed'>42</span>Da’ a chi ti chiede, e a chi desidera da te un imprestito, non voltar le spalle.</p>
<p class='clParInd'><span class='clNumRed'>43</span>Voi avete udito che fu detto: Ama il tuo prossimo e odia il tuo nemico.</p>
<p class='clParInd'><span class='clNumRed'>44</span>Ma io vi dico: Amate i vostri nemici e pregate per quelli che vi perseguitano,</p>
<p class='clParInd'><span class='clNumRed'>45</span>affinché siate figliuoli del Padre vostro che è nei cieli; poiché Egli fa levare il suo sole sopra i malvagi e sopra i buoni, e fa piovere sui giusti e sugli ingiusti.</p>
<p class='clParInd'><span class='clNumRed'>46</span>Se infatti amate quelli che vi amano, che premio ne avete? Non fanno anche i pubblicani lo stesso?</p>
<p class='clParInd'><span class='clNumRed'>47</span>E se fate accoglienze soltanto ai vostri fratelli, che fate di singolare? Non fanno anche i pagani altrettanto?</p>
<p class='clParInd'><span class='clNumRed'>48</span>Voi dunque siate perfetti, com’è perfetto il Padre vostro celeste. </p>


</div>
</div>
</body>
</html>
