<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4312.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4311.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4313.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 12</h1>

<p class='clParInd'><span class='clNumRed'>01</span>Gesù dunque, sei giorni avanti la Pasqua, venne a Betania dov’era Lazzaro ch’egli avea risuscitato dai morti.</p>
<p class='clParInd'><span class='clNumRed'>02</span>E quivi gli fecero una cena; Marta serviva, e Lazzaro era uno di quelli ch’erano a tavola con lui.</p>
<p class='clParInd'><span class='clNumRed'>03</span>Allora Maria, presa una libbra d’olio odorifero di nardo schietto, di gran prezzo, unse i piedi di Gesù e glieli asciugò co’ suoi capelli; e la casa fu ripiena del profumo dell’olio.</p>
<p class='clParInd'><span class='clNumRed'>04</span>Ma Giuda Iscariot, uno dei suoi discepoli, che stava per tradirlo, disse:</p>
<p class='clParInd'><span class='clNumRed'>05</span>Perché non s’è venduto quest’olio per trecento denari e non si son dati ai poveri?</p>
<p class='clParInd'><span class='clNumRed'>06</span>Diceva così, non perché si curasse de’ poveri, ma perché era ladro, e tenendo la borsa, ne portava via quel che vi si metteva dentro.</p>
<p class='clParInd'><span class='clNumRed'>07</span>Gesù dunque disse: Lasciala stare; ella lo ha serbato per il giorno della mia sepoltura.</p>
<p class='clParInd'><span class='clNumRed'>08</span>Poiché i poveri li avete sempre con voi; ma me non avete sempre.</p>
<p class='clParInd'><span class='clNumRed'>09</span>La gran folla dei Giudei seppe dunque ch’egli era quivi; e vennero non solo a motivo di Gesù, ma anche per vedere Lazzaro che egli avea risuscitato dai morti.</p>
<p class='clParInd'><span class='clNumRed'>10</span>Ma i capi sacerdoti deliberarono di far morire anche Lazzaro,</p>
<p class='clParInd'><span class='clNumRed'>11</span>perché, per cagion sua, molti de’ Giudei andavano e credevano in Gesù.</p>
<p class='clParInd'><span class='clNumRed'>12</span>Il giorno seguente, la gran folla che era venuta alla festa, udito che Gesù veniva a Gerusalemme,</p>
<p class='clParInd'><span class='clNumRed'>13</span>prese de’ rami di palme, e uscì ad incontrarlo, e si mise a gridare: Osanna! Benedetto colui che viene nel nome del Signore, il Re d’Israele!</p>
<p class='clParInd'><span class='clNumRed'>14</span>E Gesù, trovato un asinello, vi montò su, secondo ch’è scritto:</p>
<p class='clParInd'><span class='clNumRed'>15</span>Non temere, o figliuola di Sion! Ecco, il tuo Re viene, montato sopra un puledro d’asina!</p>
<p class='clParInd'><span class='clNumRed'>16</span>Or i suoi discepoli non intesero da prima queste cose; ma quando Gesù fu glorificato, allora si ricordarono che queste cose erano state scritte di lui, e che essi gliele aveano fatte.</p>
<p class='clParInd'><span class='clNumRed'>17</span>La folla dunque che era con lui quando avea chiamato Lazzaro fuor dal sepolcro e l’avea risuscitato dai morti, ne rendea testimonianza.</p>
<p class='clParInd'><span class='clNumRed'>18</span>E per questo la folla gli andò incontro, perché aveano udito ch’egli avea fatto quel miracolo.</p>
<p class='clParInd'><span class='clNumRed'>19</span>Onde i Farisei dicevano fra loro: Vedete che non guadagnate nulla? Ecco, il mondo gli corre dietro!</p>
<p class='clParInd'><span class='clNumRed'>20</span>Or fra quelli che salivano alla festa per adorare, v’erano certi Greci.</p>
<p class='clParInd'><span class='clNumRed'>21</span>Questi dunque, accostatisi a Filippo, che era di Betsaida di Galilea, gli fecero questa richiesta: Signore, vorremmo veder Gesù.</p>
<p class='clParInd'><span class='clNumRed'>22</span>Filippo lo venne a dire ad Andrea; e Andrea e Filippo vennero a dirlo a Gesù.</p>
<p class='clParInd'><span class='clNumRed'>23</span>E Gesù rispose loro dicendo: L’ora è venuta, che il Figliuol dell’uomo ha da esser glorificato.</p>
<p class='clParInd'><span class='clNumRed'>24</span>In verità, in verità io vi dico che se il granello di frumento caduto in terra non muore, riman solo; ma se muore, produce molto frutto.</p>
<p class='clParInd'><span class='clNumRed'>25</span>Chi ama la sua vita, la perde; e chi odia la sua vita in questo mondo, la conserverà in vita eterna.</p>
<p class='clParInd'><span class='clNumRed'>26</span>Se uno mi serve, mi segua; e là dove son io, quivi sarà anche il mio servitore; se uno mi serve, il Padre l’onorerà.</p>
<p class='clParInd'><span class='clNumRed'>27</span>Ora è turbata l’anima mia; e che dirò? Padre, salvami da quest’ora! Ma è per questo che son venuto incontro a quest’ora.</p>
<p class='clParInd'><span class='clNumRed'>28</span>Padre, glorifica il tuo nome! Allora venne una voce dal cielo: E l’ho glorificato, e lo glorificherò di nuovo!</p>
<p class='clParInd'><span class='clNumRed'>29</span>Onde la moltitudine ch’era quivi presente e aveva udito, diceva ch’era stato un tuono. Altri dicevano: Un angelo gli ha parlato.</p>
<p class='clParInd'><span class='clNumRed'>30</span>Gesù rispose e disse: Questa voce non s’è fatta per me, ma per voi.</p>
<p class='clParInd'><span class='clNumRed'>31</span>Ora avviene il giudizio di questo mondo; ora sarà cacciato fuori il principe di questo mondo;</p>
<p class='clParInd'><span class='clNumRed'>32</span>e io, quando sarò innalzato dalla terra, trarrò tutti a me.</p>
<p class='clParInd'><span class='clNumRed'>33</span>Così diceva per significare di qual morte dovea morire.</p>
<p class='clParInd'><span class='clNumRed'>34</span>La moltitudine quindi gli rispose: Noi abbiamo udito dalla legge che il Cristo dimora in eterno; come dunque dici tu che bisogna che il Figliuol dell’uomo sia innalzato? Chi è questo Figliuol dell’uomo?</p>
<p class='clParInd'><span class='clNumRed'>35</span>Gesù dunque disse loro: Ancora per poco la luce è fra voi. Camminate mentre avete la luce, affinché non vi colgano le tenebre; chi cammina nelle tenebre, non sa dove vada.</p>
<p class='clParInd'><span class='clNumRed'>36</span>Mentre avete la luce, credete nella luce, affinché diventiate figliuoli di luce. Queste cose disse Gesù, poi se ne andò e si nascose da loro.</p>
<p class='clParInd'><span class='clNumRed'>37</span>E sebbene avesse fatto tanti miracoli in loro presenza, pure non credevano in lui;</p>
<p class='clParInd'><span class='clNumRed'>38</span>affinché s’adempisse la parola detta dal profeta Isaia: Signore, chi ha creduto a quel che ci è stato predicato? E a chi è stato rivelato il braccio del Signore?</p>
<p class='clParInd'><span class='clNumRed'>39</span>Perciò non potevano credere, per la ragione detta ancora da Isaia:</p>
<p class='clParInd'><span class='clNumRed'>40</span>Egli ha accecato gli occhi loro e ha indurato i loro cuori, affinché non veggano con gli occhi, e non intendano col cuore, e non si convertano, e io non li sani.</p>
<p class='clParInd'><span class='clNumRed'>41</span>Queste cose disse Isaia, perché vide la gloria di lui e di lui parlò.</p>
<p class='clParInd'><span class='clNumRed'>42</span>Pur nondimeno molti, anche fra i capi, credettero in lui; ma a cagione dei Farisei non lo confessavano, per non essere espulsi dalla sinagoga;</p>
<p class='clParInd'><span class='clNumRed'>43</span>perché amarono la gloria degli uomini più della gloria di Dio.</p>
<p class='clParInd'><span class='clNumRed'>44</span>Ma Gesù ad alta voce avea detto: Chi crede in me, crede non in me, ma in Colui che mi ha mandato;</p>
<p class='clParInd'><span class='clNumRed'>45</span>e chi vede me, vede Colui che mi ha mandato.</p>
<p class='clParInd'><span class='clNumRed'>46</span>Io son venuto come luce nel mondo, affinché chiunque crede in me, non rimanga nelle tenebre.</p>
<p class='clParInd'><span class='clNumRed'>47</span>E se uno ode le mie parole e non le osserva, io non lo giudico; perché io non son venuto a giudicare il mondo, ma a salvare il mondo.</p>
<p class='clParInd'><span class='clNumRed'>48</span>Chi mi respinge e non accetta le mie parole, ha chi lo giudica: la parola che ho annunziata, è quella che lo giudicherà nell’ultimo giorno.</p>
<p class='clParInd'><span class='clNumRed'>49</span>Perché io non ho parlato di mio; ma il Padre che m’ha mandato, m’ha comandato lui quel che debbo dire e di che debbo ragionare;</p>
<p class='clParInd'><span class='clNumRed'>50</span>ed io so che il suo comandamento è vita eterna. Le cose dunque che dico, così le dico, come il Padre me le ha dette.</p>


</div>
</div>
</body>
</html>
