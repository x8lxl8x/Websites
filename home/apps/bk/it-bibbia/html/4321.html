<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4321.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4320.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4001.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 21</h1>

<p class='clParInd'><span class='clNumRed'>01</span>Dopo queste cose, Gesù si fece veder di nuovo ai discepoli presso il mar di Tiberiade; e si fece vedere in questa maniera.</p>
<p class='clParInd'><span class='clNumRed'>02</span>Simon Pietro, Toma detto Didimo, Natanaele di Cana di Galilea, i figliuoli di Zebedeo e due altri de’ suoi discepoli erano insieme.</p>
<p class='clParInd'><span class='clNumRed'>03</span>Simon Pietro disse loro: Io vado a pescare. Essi gli dissero: Anche noi veniamo con te. Uscirono, e montarono nella barca; e quella notte non presero nulla.</p>
<p class='clParInd'><span class='clNumRed'>04</span>Or essendo già mattina, Gesù si presentò sulla riva; i discepoli però non sapevano che fosse Gesù.</p>
<p class='clParInd'><span class='clNumRed'>05</span>Allora Gesù disse loro: Figliuoli, avete voi del pesce? Essi gli risposero: No.</p>
<p class='clParInd'><span class='clNumRed'>06</span>Ed egli disse loro: Gettate la rete dal lato destro della barca, e ne troverete. Essi dunque la gettarono, e non potevano più tirarla su per il gran numero de’ pesci.</p>
<p class='clParInd'><span class='clNumRed'>07</span>Allora il discepolo che Gesù amava, disse a Pietro: È il Signore! E Simon Pietro, udito ch’era il Signore, si cinse il camiciotto, perché era nudo, e si gettò nel mare.</p>
<p class='clParInd'><span class='clNumRed'>08</span>Ma gli altri discepoli vennero con la barca, perché non erano molto distanti da terra (circa un duecento cubiti), traendo la rete coi pesci.</p>
<p class='clParInd'><span class='clNumRed'>09</span>Come dunque furono smontati a terra, videro quivi della brace, e del pesce messovi su, e del pane.</p>
<p class='clParInd'><span class='clNumRed'>10</span>Gesù disse loro: Portate qua de’ pesci che avete presi ora.</p>
<p class='clParInd'><span class='clNumRed'>11</span>Simon Pietro quindi montò nella barca, e tirò a terra la rete piena di centocinquantatre grossi pesci; e benché ce ne fossero tanti, la rete non si strappò.</p>
<p class='clParInd'><span class='clNumRed'>12</span>Gesù disse loro: Venite a far colazione. E niuno dei discepoli ardiva domandargli: Chi sei? sapendo che era il Signore.</p>
<p class='clParInd'><span class='clNumRed'>13</span>Gesù venne, e prese il pane e lo diede loro; e il pesce similmente.</p>
<p class='clParInd'><span class='clNumRed'>14</span>Quest’era già la terza volta che Gesù si faceva vedere ai suoi discepoli, dopo essere risuscitato da’ morti.</p>
<p class='clParInd'><span class='clNumRed'>15</span>Or quand’ebbero fatto colazione, Gesù disse a Simon Pietro: Simon di Giovanni, m’ami tu più di questi? Ei gli rispose: Sì, Signore, tu sai che io t’amo. Gesù gli disse: Pasci i miei agnelli.</p>
<p class='clParInd'><span class='clNumRed'>16</span>Gli disse di nuovo una seconda volta: Simon di Giovanni, m’ami tu? Ei gli rispose: Sì, Signore; tu sai che io t’amo. Gesù gli disse: Pastura le mie pecorelle.</p>
<p class='clParInd'><span class='clNumRed'>17</span>Gli disse per la terza volta: Simon di Giovanni, mi ami tu? Pietro fu attristato ch’ei gli avesse detto per la terza volta: Mi ami tu? E gli rispose: Signore, tu sai ogni cosa; tu conosci che io t’amo. Gesù gli disse: Pasci le mie pecore.</p>
<p class='clParInd'><span class='clNumRed'>18</span>In verità, in verità ti dico che quand’eri più giovane, ti cingevi da te e andavi dove volevi; ma quando sarai vecchio, stenderai le tue mani, e un’altro ti cingerà e ti condurrà dove non vorresti.</p>
<p class='clParInd'><span class='clNumRed'>19</span>Or disse questo per significare con qual morte egli glorificherebbe Iddio. E dopo aver così parlato, gli disse: Seguimi.</p>
<p class='clParInd'><span class='clNumRed'>20</span>Pietro, voltatosi, vide venirgli dietro il discepolo che Gesù amava; quello stesso, che durante la cena stava inclinato sul seno di Gesù e avea detto: Signore, chi è che ti tradisce?</p>
<p class='clParInd'><span class='clNumRed'>21</span>Pietro dunque, vedutolo, disse a Gesù: Signore, e di lui che sarà?</p>
<p class='clParInd'><span class='clNumRed'>22</span>Gesù gli rispose: Se voglio che rimanga finch’io venga, che t’importa? Tu, seguimi.</p>
<p class='clParInd'><span class='clNumRed'>23</span>Ond’è che si sparse tra i fratelli la voce che quel discepolo non morrebbe; Gesù però non gli avea detto che non morrebbe, ma: Se voglio che rimanga finch’io venga, che t’importa?</p>
<p class='clParInd'><span class='clNumRed'>24</span>Questo è il discepolo che rende testimonianza di queste cose, e che ha scritto queste cose; e noi sappiamo che la sua testimonianza è verace.</p>
<p class='clParInd'><span class='clNumRed'>25</span>Or vi sono ancora molte altre cose che Gesù ha fatte, le quali se si scrivessero ad una ad una, credo che il mondo stesso non potrebbe contenere i libri che se ne scriverebbero.</p>


</div>
</div>
</body>
</html>
