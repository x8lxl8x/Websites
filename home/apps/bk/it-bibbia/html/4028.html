<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4028.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4027.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4101.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 28</h1>

<p class='clParInd'><span class='clNumRed'>01</span>Or nella notte del sabato, quando già albeggiava, il primo giorno della settimana, Maria Maddalena e l’altra Maria vennero a visitare il sepolcro.</p>
<p class='clParInd'><span class='clNumRed'>02</span>Ed ecco si fece un gran terremoto; perché un angelo del Signore, sceso dal cielo, si accostò, rotolò la pietra, e vi sedette sopra.</p>
<p class='clParInd'><span class='clNumRed'>03</span>Il suo aspetto era come di folgore; e la sua veste, bianca come neve.</p>
<p class='clParInd'><span class='clNumRed'>04</span>E per lo spavento che n’ebbero, le guardie tremarono e rimasero come morte.</p>
<p class='clParInd'><span class='clNumRed'>05</span>Ma l’angelo prese a dire alle donne: Voi, non temete; perché io so che cercate Gesù, che è stato crocifisso.</p>
<p class='clParInd'><span class='clNumRed'>06</span>Egli non è qui, poiché è risuscitato come avea detto; venite a vedere il luogo dove giaceva.</p>
<p class='clParInd'><span class='clNumRed'>07</span>E andate presto a dire a’ suoi discepoli: Egli è risuscitato da’ morti, ed ecco, vi precede in Galilea; quivi lo vedrete. Ecco, ve l’ho detto.</p>
<p class='clParInd'><span class='clNumRed'>08</span>E quelle, andatesene prestamente dal sepolcro con spavento ed allegrezza grande, corsero ad annunziar la cosa a’ suoi discepoli.</p>
<p class='clParInd'><span class='clNumRed'>09</span>Quand’ecco, Gesù si fece loro incontro, dicendo: Vi saluto! Ed esse, accostatesi, gli strinsero i piedi e l’adorarono.</p>
<p class='clParInd'><span class='clNumRed'>10</span>Allora Gesù disse loro: Non temete; andate ad annunziare a’ miei fratelli che vadano in Galilea; là mi vedranno.</p>
<p class='clParInd'><span class='clNumRed'>11</span>Or mentre quelle andavano, ecco alcuni della guardia vennero in città, e riferirono ai capi sacerdoti tutte le cose ch’erano avvenute.</p>
<p class='clParInd'><span class='clNumRed'>12</span>Ed essi, radunatisi con gli anziani, e tenuto consiglio, dettero una forte somma di danaro a’ soldati dicendo:</p>
<p class='clParInd'><span class='clNumRed'>13</span>Dite così: I suoi discepoli vennero di notte e lo rubarono mentre dormivamo.</p>
<p class='clParInd'><span class='clNumRed'>14</span>E se mai questo viene alle orecchie del governatore, noi lo persuaderemo e vi metteremo fuor di pena.</p>
<p class='clParInd'><span class='clNumRed'>15</span>Ed essi, preso il danaro, fecero secondo le istruzioni ricevute; e quel dire è stato divulgato fra i Giudei, fino al dì d’oggi.</p>
<p class='clParInd'><span class='clNumRed'>16</span>Quanto agli undici discepoli, essi andarono in Galilea sul monte che Gesù avea loro designato.</p>
<p class='clParInd'><span class='clNumRed'>17</span>E vedutolo, l’adorarono; alcuni però dubitarono.</p>
<p class='clParInd'><span class='clNumRed'>18</span>E Gesù accostatosi, parlò loro, dicendo: Ogni potestà m’è stata data in cielo e sulla terra.</p>
<p class='clParInd'><span class='clNumRed'>19</span>Andate dunque, ammaestrate tutti i popoli, battezzandoli nel nome del Padre e del Figliuolo e dello Spirito Santo,</p>
<p class='clParInd'><span class='clNumRed'>20</span>insegnando loro d’osservar tutte quante le cose che v’ho comandate. Ed ecco, io sono con voi tutti i giorni, sino alla fine dell’età presente.</p>


</div>
</div>
</body>
</html>
