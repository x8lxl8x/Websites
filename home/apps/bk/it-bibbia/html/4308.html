<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4308.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4307.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4309.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 08</h1>

<p class='clParInd'><span class='clNumRed'>01</span>Gesù andò al monte degli Ulivi.</p>
<p class='clParInd'><span class='clNumRed'>02</span>E sul far del giorno, tornò nel tempio, e tutto il popolo venne a lui; ed egli, postosi a sedere, li ammaestrava.</p>
<p class='clParInd'><span class='clNumRed'>03</span>Allora gli scribi e i Farisei gli menarono una donna còlta in adulterio; e fattala stare in mezzo,</p>
<p class='clParInd'><span class='clNumRed'>04</span>gli dissero: Maestro, questa donna è stata còlta in flagrante adulterio.</p>
<p class='clParInd'><span class='clNumRed'>05</span>Or Mosè, nella legge, ci ha comandato di lapidare queste tali; e tu che ne dici?</p>
<p class='clParInd'><span class='clNumRed'>06</span>Or dicean questo per metterlo alla prova, per poterlo accusare. Ma Gesù, chinatosi, si mise a scrivere col dito in terra.</p>
<p class='clParInd'><span class='clNumRed'>07</span>E siccome continuavano a interrogarlo, egli, rizzatosi, disse loro: Chi di voi è senza peccato, scagli il primo la pietra contro di lei.</p>
<p class='clParInd'><span class='clNumRed'>08</span>E chinatosi di nuovo, scriveva in terra.</p>
<p class='clParInd'><span class='clNumRed'>09</span>Ed essi, udito ciò, e ripresi dalla loro coscienza, si misero ad uscire ad uno ad uno, cominciando dai più vecchi fino agli ultimi; e Gesù fu lasciato solo con la donna che stava là in mezzo.</p>
<p class='clParInd'><span class='clNumRed'>10</span>E Gesù, rizzatosi e non vedendo altri che la donna, le disse: Donna, dove sono que’ tuoi accusatori? Nessuno t’ha condannata?</p>
<p class='clParInd'><span class='clNumRed'>11</span>Ed ella rispose: Nessuno, Signore. E Gesù le disse: Neppure io ti condanno; va’ e non peccar più.</p>
<p class='clParInd'><span class='clNumRed'>12</span>Or Gesù parlò loro di nuovo, dicendo: Io son la luce del mondo; chi mi seguita non camminerà nelle tenebre, ma avrà la luce della vita.</p>
<p class='clParInd'><span class='clNumRed'>13</span>Allora i Farisei gli dissero: Tu testimoni di te stesso; la tua testimonianza non è verace.</p>
<p class='clParInd'><span class='clNumRed'>14</span>Gesù rispose e disse loro: Quand’anche io testimoni di me stesso, la mia testimonianza è verace, perché so donde son venuto e dove vado; ma voi non sapete donde io vengo né dove vado.</p>
<p class='clParInd'><span class='clNumRed'>15</span>Voi giudicate secondo la carne; io non giudico alcuno.</p>
<p class='clParInd'><span class='clNumRed'>16</span>E anche se giudico, il mio giudizio è verace, perché non son solo, ma son io col Padre che mi ha mandato.</p>
<p class='clParInd'><span class='clNumRed'>17</span>D’altronde nella vostra legge è scritto che la testimonianza di due uomini è verace.</p>
<p class='clParInd'><span class='clNumRed'>18</span>Or son io a testimoniar di me stesso, e il Padre che mi ha mandato testimonia pur di me.</p>
<p class='clParInd'><span class='clNumRed'>19</span>Onde essi gli dissero: Dov’è tuo Padre? Gesù rispose: Voi non conoscete né me né il Padre mio: se conosceste me, conoscereste anche il Padre mio.</p>
<p class='clParInd'><span class='clNumRed'>20</span>Queste parole disse Gesù nel tesoro, insegnando nel tempio; e nessuno lo prese, perché l’ora sua non era ancora venuta.</p>
<p class='clParInd'><span class='clNumRed'>21</span>Egli dunque disse loro di nuovo: Io me ne vado, e voi mi cercherete, e morrete nel vostro peccato; dove vado io, voi non potete venire.</p>
<p class='clParInd'><span class='clNumRed'>22</span>Perciò i Giudei dicevano: S’ucciderà egli forse, poiché dice: Dove vado io voi non potete venire?</p>
<p class='clParInd'><span class='clNumRed'>23</span>Ed egli diceva loro: Voi siete di quaggiù; io sono di lassù; voi siete di questo mondo; io non sono di questo mondo.</p>
<p class='clParInd'><span class='clNumRed'>24</span>Perciò v’ho detto che morrete ne’ vostri peccati; perché se non credete che sono io (il Cristo), morrete nei vostri peccati.</p>
<p class='clParInd'><span class='clNumRed'>25</span>Allora gli domandarono: Chi sei tu? Gesù rispose loro: Sono per l’appunto quel che vo dicendovi.</p>
<p class='clParInd'><span class='clNumRed'>26</span>Ho molte cose da dire e da giudicare sul conto vostro; ma Colui che mi ha mandato è verace, e le cose che ho udite da lui, le dico al mondo.</p>
<p class='clParInd'><span class='clNumRed'>27</span>Essi non capirono ch’egli parlava loro del Padre.</p>
<p class='clParInd'><span class='clNumRed'>28</span>Gesù dunque disse loro: Quando avrete innalzato il Figliuol dell’uomo, allora conoscerete che son io (il Cristo) e che non fo nulla da me, ma dico queste cose secondo che il Padre m’ha insegnato.</p>
<p class='clParInd'><span class='clNumRed'>29</span>E Colui che mi ha mandato, è meco; Egli non mi ha lasciato solo, perché fo del continuo le cose che gli piacciono.</p>
<p class='clParInd'><span class='clNumRed'>30</span>Mentr’egli parlava così, molti credettero in lui.</p>
<p class='clParInd'><span class='clNumRed'>31</span>Gesù allora prese a dire a que’ Giudei che aveano creduto in lui: Se perseverate nella mia parola, siete veramente miei discepoli;</p>
<p class='clParInd'><span class='clNumRed'>32</span>e conoscerete la verità, e la verità vi farà liberi.</p>
<p class='clParInd'><span class='clNumRed'>33</span>Essi gli risposero: Noi siamo progenie d’Abramo, e non siamo mai stati schiavi di alcuno; come puoi tu dire: Voi diverrete liberi?</p>
<p class='clParInd'><span class='clNumRed'>34</span>Gesù rispose loro: In verità, in verità vi dico che chi commette il peccato è schiavo del peccato.</p>
<p class='clParInd'><span class='clNumRed'>35</span>Or lo schiavo non dimora per sempre nella casa: il figliuolo vi dimora per sempre.</p>
<p class='clParInd'><span class='clNumRed'>36</span>Se dunque il Figliuolo vi farà liberi, sarete veramente liberi.</p>
<p class='clParInd'><span class='clNumRed'>37</span>Io so che siete progenie d’Abramo; ma cercate d’uccidermi, perché la mia parola non penetra in voi.</p>
<p class='clParInd'><span class='clNumRed'>38</span>Io dico quel che ho veduto presso il Padre mio; e voi pure fate le cose che avete udite dal padre vostro.</p>
<p class='clParInd'><span class='clNumRed'>39</span>Essi risposero e gli dissero: Il padre nostro è Abramo. Gesù disse loro: Se foste figliuoli d’Abramo, fareste le opere d’Abramo;</p>
<p class='clParInd'><span class='clNumRed'>40</span>ma ora cercate d’uccider me, uomo che v’ho detta la verità che ho udita da Dio; così non fece Abramo.</p>
<p class='clParInd'><span class='clNumRed'>41</span>Voi fate le opere del padre vostro. Essi gli dissero: Noi non siam nati di fornicazione; abbiamo un solo Padre: Iddio.</p>
<p class='clParInd'><span class='clNumRed'>42</span>Gesù disse loro: Se Dio fosse vostro Padre, amereste me, perché io son proceduto e vengo da Dio, perché io non son venuto da me, ma è Lui che mi ha mandato.</p>
<p class='clParInd'><span class='clNumRed'>43</span>Perché non comprendete il mio parlare? Perché non potete dare ascolto alla mia parola.</p>
<p class='clParInd'><span class='clNumRed'>44</span>Voi siete progenie del diavolo, ch’è vostro padre, e volete fare i desiderî del padre vostro. Egli è stato omicida fin dal principio e non si è attenuto alla verità, perché non c’è verità in lui. Quando parla il falso, parla del suo, perché è bugiardo e padre della menzogna.</p>
<p class='clParInd'><span class='clNumRed'>45</span>E a me, perché dico la verità, voi non credete.</p>
<p class='clParInd'><span class='clNumRed'>46</span>Chi di voi mi convince di peccato? Se vi dico la verità, perché non mi credete?</p>
<p class='clParInd'><span class='clNumRed'>47</span>Chi è da Dio ascolta le parole di Dio. Per questo voi non le ascoltate; perché non siete da Dio.</p>
<p class='clParInd'><span class='clNumRed'>48</span>I Giudei risposero e gli dissero: Non diciam noi bene che sei un Samaritano e che hai un demonio?</p>
<p class='clParInd'><span class='clNumRed'>49</span>Gesù rispose: Io non ho un demonio, ma onoro il Padre mio, e voi mi disonorate.</p>
<p class='clParInd'><span class='clNumRed'>50</span>Ma io non cerco la mia gloria; v’è Uno che la cerca e che giudica.</p>
<p class='clParInd'><span class='clNumRed'>51</span>In verità, in verità vi dico che se uno osserva la mia parola, non vedrà mai la morte.</p>
<p class='clParInd'><span class='clNumRed'>52</span>I Giudei gli dissero: Ora vediam bene che tu hai un demonio. Abramo e i profeti son morti, e tu dici: Se uno osserva la mia parola, non gusterà mai la morte.</p>
<p class='clParInd'><span class='clNumRed'>53</span>Sei tu forse maggiore del padre nostro Abramo, il quale è morto? Anche i profeti son morti; chi pretendi d’essere?</p>
<p class='clParInd'><span class='clNumRed'>54</span>Gesù rispose: S’io glorifico me stesso, la mia gloria è un nulla; chi mi glorifica è il Padre mio, che voi dite esser vostro Dio,</p>
<p class='clParInd'><span class='clNumRed'>55</span>e non l’avete conosciuto; ma io lo conosco, e se dicessi di non conoscerlo, sarei un bugiardo come voi; ma io lo conosco e osservo la sua parola.</p>
<p class='clParInd'><span class='clNumRed'>56</span>Abramo, vostro padre, ha giubilato nella speranza di vedere il mio giorno; e l’ha veduto, e se n’è rallegrato.</p>
<p class='clParInd'><span class='clNumRed'>57</span>I Giudei gli dissero: Tu non hai ancora cinquant’anni e hai veduto Abramo?</p>
<p class='clParInd'><span class='clNumRed'>58</span>Gesù disse loro: In verità, in verità vi dico: Prima che Abramo fosse nato, io sono.</p>
<p class='clParInd'><span class='clNumRed'>59</span>Allora essi presero delle pietre per tirargliele; ma Gesù si nascose ed uscì dal tempio.</p>


</div>
</div>
</body>
</html>
