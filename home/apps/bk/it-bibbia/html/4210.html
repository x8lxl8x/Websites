<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4210.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4209.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4211.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 10</h1>

<p class='clParInd'><span class='clNumRed'>01</span>Or dopo queste cose, il Signore designò altri settanta discepoli, e li mandò a due a due dinanzi a sé, in ogni città e luogo dove egli stesso era per andare.</p>
<p class='clParInd'><span class='clNumRed'>02</span>E diceva loro: Ben è la mèsse grande, ma gli operai son pochi; pregate dunque il Signor della mèsse che spinga degli operai nella sua mèsse.</p>
<p class='clParInd'><span class='clNumRed'>03</span>Andate; ecco, io vi mando come agnelli in mezzo ai lupi.</p>
<p class='clParInd'><span class='clNumRed'>04</span>Non portate né borsa, né sacca, né calzari, e non salutate alcuno per via.</p>
<p class='clParInd'><span class='clNumRed'>05</span>In qualunque casa sarete entrati, dite prima: Pace a questa casa!</p>
<p class='clParInd'><span class='clNumRed'>06</span>E se v’è quivi alcun figliuolo di pace, la vostra pace riposerà su lui; se no, ella tornerà a voi.</p>
<p class='clParInd'><span class='clNumRed'>07</span>Or dimorate in quella stessa casa, mangiando e bevendo di quello che hanno, perché l’operaio è degno della sua mercede. Non passate di casa in casa.</p>
<p class='clParInd'><span class='clNumRed'>08</span>E in qualunque città sarete entrati, se vi ricevono, mangiate di ciò che vi sarà messo dinanzi,</p>
<p class='clParInd'><span class='clNumRed'>09</span>guarite gl’infermi che saranno in essa, e dite loro: Il regno di Dio s’è avvicinato a voi.</p>
<p class='clParInd'><span class='clNumRed'>10</span>Ma in qualunque città sarete entrati, se non vi ricevono, uscite sulle piazze e dite:</p>
<p class='clParInd'><span class='clNumRed'>11</span>Perfino la polvere che dalla vostra città s’è attaccata a’ nostri piedi, noi la scotiamo contro a voi; sappiate tuttavia questo, che il regno di Dio s’è avvicinato a voi.</p>
<p class='clParInd'><span class='clNumRed'>12</span>Io vi dico che in quel giorno la sorte di Sodoma sarà più tollerabile della sorte di quella città.</p>
<p class='clParInd'><span class='clNumRed'>13</span>Guai a te, Corazin! Guai a te, Betsaida; perché se in Tiro e in Sidone fossero state fatte le opere potenti compiute fra voi, già anticamente si sarebbero ravvedute, prendendo il cilicio, e sedendo nella cenere.</p>
<p class='clParInd'><span class='clNumRed'>14</span>E però, nel giorno del giudicio, la sorte di Tiro e di Sidone sarà più tollerabile della vostra.</p>
<p class='clParInd'><span class='clNumRed'>15</span>E tu, o Capernaum, sarai tu forse innalzata fino al cielo? No, tu sarai abbassata fino nell’Ades!</p>
<p class='clParInd'><span class='clNumRed'>16</span>Chi ascolta voi ascolta me; chi sprezza voi sprezza me, e chi sprezza me sprezza Colui che mi ha mandato.</p>
<p class='clParInd'><span class='clNumRed'>17</span>Or i settanta tornarono con allegrezza, dicendo: Signore, anche i demonî ci sono sottoposti nel tuo nome.</p>
<p class='clParInd'><span class='clNumRed'>18</span>Ed egli disse loro: Io mirava Satana cader dal cielo a guisa di folgore.</p>
<p class='clParInd'><span class='clNumRed'>19</span>Ecco, io v’ho dato la potestà di calcar serpenti e scorpioni, e tutta la potenza del nemico; e nulla potrà farvi del male.</p>
<p class='clParInd'><span class='clNumRed'>20</span>Pure, non vi rallegrate perché gli spiriti vi son sottoposti, ma rallegratevi perché i vostri nomi sono scritti ne’ cieli.</p>
<p class='clParInd'><span class='clNumRed'>21</span>In quella stessa ora, Gesù giubilò per lo Spirito Santo, e disse: Io ti rendo lode, o Padre, Signor del cielo e della terra, perché hai nascoste queste cose ai savi e agl’intelligenti, e le hai rivelate ai piccoli fanciulli! Sì, o Padre, perché così ti è piaciuto.</p>
<p class='clParInd'><span class='clNumRed'>22</span>Ogni cosa m’è stata data in mano dal Padre mio; e nessuno conosce chi è il Figliuolo, se non il Padre; né chi è il Padre, se non il Figliuolo e colui al quale il Figliuolo voglia rivelarlo.</p>
<p class='clParInd'><span class='clNumRed'>23</span>E rivoltosi a’ suoi discepoli, disse loro in disparte: Beati gli occhi che veggono le cose che voi vedete!</p>
<p class='clParInd'><span class='clNumRed'>24</span>Poiché vi dico che molti profeti e re han bramato di veder le cose che voi vedete, e non le hanno vedute; e di udir le cose che voi udite, e non le hanno udite.</p>
<p class='clParInd'><span class='clNumRed'>25</span>Ed ecco, un certo dottor della legge si levò per metterlo alla prova, e gli disse: Maestro, che dovrò fare per eredar la vita eterna?</p>
<p class='clParInd'><span class='clNumRed'>26</span>Ed egli gli disse: Nella legge che sta scritto? Come leggi?</p>
<p class='clParInd'><span class='clNumRed'>27</span>E colui, rispondendo, disse: Ama il Signore Iddio tuo con tutto il tuo cuore, e con tutta l’anima tua, e con tutta la forza tua, e con tutta la mente tua, e il tuo prossimo come te stesso.</p>
<p class='clParInd'><span class='clNumRed'>28</span>E Gesù gli disse: Tu hai risposto rettamente; fa’ questo, e vivrai.</p>
<p class='clParInd'><span class='clNumRed'>29</span>Ma colui, volendo giustificarsi, disse a Gesù: E chi è il mio prossimo?</p>
<p class='clParInd'><span class='clNumRed'>30</span>Gesù, replicando, disse: Un uomo scendeva da Gerusalemme a Gerico, e s’imbatté in ladroni i quali, spogliatolo e feritolo, se ne andarono, lasciandolo mezzo morto.</p>
<p class='clParInd'><span class='clNumRed'>31</span>Or, per caso, un sacerdote scendeva per quella stessa via; e veduto colui, passò oltre dal lato opposto.</p>
<p class='clParInd'><span class='clNumRed'>32</span>Così pure un levita, giunto a quel luogo e vedutolo, passò oltre dal lato opposto.</p>
<p class='clParInd'><span class='clNumRed'>33</span>Ma un Samaritano che era in viaggio, giunse presso a lui; e vedutolo, n’ebbe pietà;</p>
<p class='clParInd'><span class='clNumRed'>34</span>e accostatosi, fasciò le sue piaghe, versandovi sopra dell’olio e del vino; poi lo mise sulla propria cavalcatura, lo menò ad un albergo e si prese cura di lui.</p>
<p class='clParInd'><span class='clNumRed'>35</span>E il giorno dopo, tratti fuori due denari, li diede all’oste e gli disse: Prenditi cura di lui; e tutto ciò che spenderai di più, quando tornerò in su, te lo renderò.</p>
<p class='clParInd'><span class='clNumRed'>36</span>Quale di questi tre ti pare essere stato il prossimo di colui che s’imbatté ne’ ladroni?</p>
<p class='clParInd'><span class='clNumRed'>37</span>E quello rispose: Colui che gli usò misericordia. E Gesù gli disse: Va’, e fa’ tu il simigliante.</p>
<p class='clParInd'><span class='clNumRed'>38</span>Or mentre essi erano in cammino, egli entrò in un villaggio; e una certa donna, per nome Marta, lo ricevette in casa sua.</p>
<p class='clParInd'><span class='clNumRed'>39</span>Ell’avea una sorella chiamata Maria la quale, postasi a sedere a’ piedi di Gesù, ascoltava la sua parola.</p>
<p class='clParInd'><span class='clNumRed'>40</span>Ma Marta era affaccendata intorno a molti servigi; e venne e disse: Signore, non t’importa che mia sorella m’abbia lasciata sola a servire? Dille dunque che m’aiuti.</p>
<p class='clParInd'><span class='clNumRed'>41</span>Ma il Signore, rispondendo, le disse: Marta, Marta, tu ti affanni e t’inquieti di molte cose, ma di una cosa sola fa bisogno.</p>
<p class='clParInd'><span class='clNumRed'>42</span>E Maria ha scelto la buona parte che non le sarà tolta.</p>


</div>
</div>
</body>
</html>
