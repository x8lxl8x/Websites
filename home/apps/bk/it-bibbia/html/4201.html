<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4201.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4116.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4202.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 01</h1>

<p class='clParInd'><span class='clNumRed'>01</span>Poiché molti hanno intrapreso ad ordinare una narrazione de’ fatti che si son compiuti tra noi,</p>
<p class='clParInd'><span class='clNumRed'>02</span>secondo che ce li hanno tramandati quelli che da principio ne furono testimoni oculari e che divennero ministri della Parola,</p>
<p class='clParInd'><span class='clNumRed'>03</span>è parso bene anche, a me dopo essermi accuratamente informato d’ogni cosa dall’origine, di scrivertene per ordine, o eccellentissimo Teofilo,</p>
<p class='clParInd'><span class='clNumRed'>04</span>affinché tu riconosca la certezza delle cose che ti sono state insegnate.</p>
<p class='clParInd'><span class='clNumRed'>05</span>Ai dì d’Erode, re della Giudea, v’era un certo sacerdote di nome Zaccaria, della muta di Abia; e sua moglie era delle figliuole d’Aronne e si chiamava Elisabetta.</p>
<p class='clParInd'><span class='clNumRed'>06</span>Or erano ambedue giusti nel cospetto di Dio, camminando irreprensibili in tutti i comandamenti e precetti del Signore.</p>
<p class='clParInd'><span class='clNumRed'>07</span>E non aveano figliuoli perché Elisabetta era sterile, ed erano ambedue avanzati in età.</p>
<p class='clParInd'><span class='clNumRed'>08</span>Or avvenne che esercitando Zaccaria il sacerdozio dinanzi a Dio nell’ordine della sua muta,</p>
<p class='clParInd'><span class='clNumRed'>09</span>secondo l’usanza del sacerdozio, gli toccò a sorte d’entrar nel tempio del Signore per offrirvi il profumo;</p>
<p class='clParInd'><span class='clNumRed'>10</span>e tutta la moltitudine del popolo stava di fuori in preghiera nell’ora del profumo.</p>
<p class='clParInd'><span class='clNumRed'>11</span>E gli apparve un angelo del Signore, ritto alla destra dell’altare de’ profumi.</p>
<p class='clParInd'><span class='clNumRed'>12</span>E Zaccaria, vedutolo, fu turbato e preso da spavento.</p>
<p class='clParInd'><span class='clNumRed'>13</span>Ma l’angelo gli disse: Non temere, Zaccaria, perché la tua preghiera è stata esaudita; e tua moglie Elisabetta ti partorirà un figliuolo, al quale porrai nome Giovanni.</p>
<p class='clParInd'><span class='clNumRed'>14</span>E tu ne avrai gioia ed allegrezza, e molti si rallegreranno per la sua nascita.</p>
<p class='clParInd'><span class='clNumRed'>15</span>Poiché sarà grande nel cospetto del Signore; non berrà né vino né cervogia, e sarà ripieno dello Spirito Santo fin dal seno di sua madre,</p>
<p class='clParInd'><span class='clNumRed'>16</span>e convertirà molti de’ figliuoli d’Israele al Signore Iddio loro;</p>
<p class='clParInd'><span class='clNumRed'>17</span>ed egli andrà innanzi a lui con lo spirito e con la potenza d’Elia, per volgere i cuori de’ padri ai figliuoli e i ribelli alla saviezza de’ giusti, affin di preparare al Signore un popolo ben disposto.</p>
<p class='clParInd'><span class='clNumRed'>18</span>E Zaccaria disse all’angelo: A che conoscerò io questo? Perch’io son vecchio e mia moglie è avanti nell’età.</p>
<p class='clParInd'><span class='clNumRed'>19</span>E l’angelo, rispondendo, gli disse: Io son Gabriele che sto davanti a Dio; e sono stato mandato a parlarti e recarti questa buona notizia.</p>
<p class='clParInd'><span class='clNumRed'>20</span>Ed ecco, tu sarai muto, e non potrai parlare fino al giorno che queste cose avverranno, perché non hai creduto alle mie parole che si adempiranno a suo tempo.</p>
<p class='clParInd'><span class='clNumRed'>21</span>Il popolo intanto stava aspettando Zaccaria, e si maravigliava che s’indugiasse tanto nel tempio.</p>
<p class='clParInd'><span class='clNumRed'>22</span>Ma quando fu uscito, non potea parlar loro; e capirono che aveva avuto una visione nel tempio; ed egli faceva loro dei segni e rimase muto.</p>
<p class='clParInd'><span class='clNumRed'>23</span>E quando furon compiuti i giorni del suo ministerio, egli se ne andò a casa sua.</p>
<p class='clParInd'><span class='clNumRed'>24</span>Or dopo que’ giorni, Elisabetta sua moglie rimase incinta; e si tenne nascosta per cinque mesi, dicendo:</p>
<p class='clParInd'><span class='clNumRed'>25</span>Ecco quel che il Signore ha fatto per me ne’ giorni nei quali ha rivolto a me lo sguardo per togliere il mio vituperio fra gli uomini.</p>
<p class='clParInd'><span class='clNumRed'>26</span>Al sesto mese l’angelo Gabriele fu mandato da Dio in una città di Galilea detta Nazaret</p>
<p class='clParInd'><span class='clNumRed'>27</span>ad una vergine fidanzata ad un uomo chiamato Giuseppe, della casa di Davide; e il nome della vergine era Maria.</p>
<p class='clParInd'><span class='clNumRed'>28</span>E l’angelo, entrato da lei, disse: Ti saluto, o favorita dalla grazia; il Signore è teco.</p>
<p class='clParInd'><span class='clNumRed'>29</span>Ed ella fu turbata a questa parola, e si domandava che cosa volesse dire un tal saluto.</p>
<p class='clParInd'><span class='clNumRed'>30</span>E l’angelo le disse: Non temere, Maria, perché hai trovato grazia presso Dio.</p>
<p class='clParInd'><span class='clNumRed'>31</span>Ed ecco tu concepirai nel seno e partorirai un figliuolo e gli porrai nome Gesù.</p>
<p class='clParInd'><span class='clNumRed'>32</span>Questi sarà grande, e sarà chiamato Figliuol dell’Altissimo, e il Signore Iddio gli darà il trono di Davide suo padre,</p>
<p class='clParInd'><span class='clNumRed'>33</span>ed egli regnerà sulla casa di Giacobbe in eterno, e il suo regno non avrà mai fine.</p>
<p class='clParInd'><span class='clNumRed'>34</span>E Maria disse all’angelo: Come avverrà questo, poiché non conosco uomo?</p>
<p class='clParInd'><span class='clNumRed'>35</span>E l’angelo, rispondendo, le disse: Lo Spirito Santo verrà su di te e la potenza dell’Altissimo ti coprirà dell’ombra sua; perciò ancora il santo che nascerà, sarà chiamato Figliuolo di Dio.</p>
<p class='clParInd'><span class='clNumRed'>36</span>Ed ecco, Elisabetta, tua parente, ha concepito anche lei un figliuolo nella sua vecchiaia; e questo è il sesto mese per lei, ch’era chiamata sterile;</p>
<p class='clParInd'><span class='clNumRed'>37</span>poiché nessuna parola di Dio rimarrà inefficace.</p>
<p class='clParInd'><span class='clNumRed'>38</span>E Maria disse: Ecco, io son l’ancella del Signore; siami fatto secondo la tua parola. E l’angelo si partì da lei.</p>
<p class='clParInd'><span class='clNumRed'>39</span>In que’ giorni Maria si levò e se ne andò in fretta nella regione montuosa, in una città di Giuda,</p>
<p class='clParInd'><span class='clNumRed'>40</span>ed entrò in casa di Zaccaria e salutò Elisabetta.</p>
<p class='clParInd'><span class='clNumRed'>41</span>E avvenne che come Elisabetta ebbe udito il saluto di Maria, il bambino le balzò nel seno; ed Elisabetta fu ripiena di Spirito Santo,</p>
<p class='clParInd'><span class='clNumRed'>42</span>e a gran voce esclamò: Benedetta sei tu fra le donne, e benedetto è il frutto del tuo seno!</p>
<p class='clParInd'><span class='clNumRed'>43</span>E come mai m’è dato che la madre del mio Signore venga da me?</p>
<p class='clParInd'><span class='clNumRed'>44</span>Poiché ecco, non appena la voce del tuo saluto m’è giunta agli orecchi, il bambino m’è per giubilo balzato nel seno.</p>
<p class='clParInd'><span class='clNumRed'>45</span>E beata è colei che ha creduto, perché le cose dettele da parte del Signore, avranno compimento.</p>
<p class='clParInd'><span class='clNumRed'>46</span>E Maria disse: L’anima mia magnifica il Signore,</p>
<p class='clParInd'><span class='clNumRed'>47</span>e lo spirito mio esulta in Dio mio Salvatore,</p>
<p class='clParInd'><span class='clNumRed'>48</span>poich’egli ha riguardato alla bassezza della sua ancella. Perché ecco, d’ora innanzi tutte le età mi chiameranno beata,</p>
<p class='clParInd'><span class='clNumRed'>49</span>poiché il Potente mi ha fatto grandi cose. Santo è il suo nome;</p>
<p class='clParInd'><span class='clNumRed'>50</span>e la sua misericordia è d’età in età per quelli che lo temono.</p>
<p class='clParInd'><span class='clNumRed'>51</span>Egli ha operato potentemente col suo braccio; ha disperso quelli ch’erano superbi ne’ pensieri del cuor loro;</p>
<p class='clParInd'><span class='clNumRed'>52</span>ha tratto giù dai troni i potenti, ed ha innalzato gli umili;</p>
<p class='clParInd'><span class='clNumRed'>53</span>ha ricolmato di beni i famelici, e ha rimandati a vuoto i ricchi.</p>
<p class='clParInd'><span class='clNumRed'>54</span>Ha soccorso Israele, suo servitore, ricordandosi della misericordia</p>
<p class='clParInd'><span class='clNumRed'>55</span>di cui avea parlato ai nostri padri, verso Abramo e verso la sua progenie in perpetuo’.</p>
<p class='clParInd'><span class='clNumRed'>56</span>E Maria rimase con Elisabetta circa tre mesi; poi se ne tornò a casa sua.</p>
<p class='clParInd'><span class='clNumRed'>57</span>Or compiutosi per Elisabetta il tempo di partorire, diè alla luce un figliuolo.</p>
<p class='clParInd'><span class='clNumRed'>58</span>E i suoi vicini e i parenti udirono che il Signore avea magnificata la sua misericordia verso di lei, e se ne rallegravano con essa.</p>
<p class='clParInd'><span class='clNumRed'>59</span>Ed ecco che nell’ottavo giorno vennero a circoncidere il bambino, e lo chiamavano Zaccaria dal nome di suo padre.</p>
<p class='clParInd'><span class='clNumRed'>60</span>Allora sua madre prese a parlare e disse: No, sarà invece chiamato Giovanni.</p>
<p class='clParInd'><span class='clNumRed'>61</span>Ed essi le dissero: Non v’è alcuno nel tuo parentado che porti questo nome.</p>
<p class='clParInd'><span class='clNumRed'>62</span>E per cenni domandavano al padre come voleva che fosse chiamato.</p>
<p class='clParInd'><span class='clNumRed'>63</span>Ed egli, chiesta una tavoletta, scrisse così: Il suo nome è Giovanni. E tutti si maravigliarono.</p>
<p class='clParInd'><span class='clNumRed'>64</span>In quell’istante la sua bocca fu aperta e la sua lingua sciolta, ed egli parlava benedicendo Iddio.</p>
<p class='clParInd'><span class='clNumRed'>65</span>E tutti i lor vicini furon presi da timore; e tutte queste cose si divulgavano per tutta la regione montuosa della Giudea.</p>
<p class='clParInd'><span class='clNumRed'>66</span>E tutti quelli che le udirono, le serbarono in cuor loro e diceano: Che sarà mai questo bambino? Perché la mano del Signore era con lui.</p>
<p class='clParInd'><span class='clNumRed'>67</span>E Zaccaria, suo padre, fu ripieno dello Spirito Santo, e profetò, dicendo:</p>
<p class='clParInd'><span class='clNumRed'>68</span>Benedetto sia il Signore, l’Iddio d’Israele, perché ha visitato e riscattato il suo popolo,</p>
<p class='clParInd'><span class='clNumRed'>69</span>e ci ha suscitato un potente salvatore nella casa di Davide suo servitore</p>
<p class='clParInd'><span class='clNumRed'>70</span>(come avea promesso ab antico per bocca de’ suoi profeti);</p>
<p class='clParInd'><span class='clNumRed'>71</span>uno che ci salverà da’ nostri nemici e dalle mani di tutti quelli che ci odiano.</p>
<p class='clParInd'><span class='clNumRed'>72</span>Egli usa così misericordia verso i nostri padri e si ricorda del suo santo patto,</p>
<p class='clParInd'><span class='clNumRed'>73</span>del giuramento che fece ad Abramo nostro padre,</p>
<p class='clParInd'><span class='clNumRed'>74</span>affine di concederci che, liberati dalla mano dei nostri nemici, gli servissimo senza paura,</p>
<p class='clParInd'><span class='clNumRed'>75</span>in santità e giustizia, nel suo cospetto, tutti i giorni della nostra vita.</p>
<p class='clParInd'><span class='clNumRed'>76</span>E tu, piccol fanciullo, sarai chiamato profeta dell’Altissimo, perché andrai davanti alla faccia del Signore per preparar le sue vie,</p>
<p class='clParInd'><span class='clNumRed'>77</span>per dare al suo popolo conoscenza della salvezza mediante la remissione de’ loro peccati,</p>
<p class='clParInd'><span class='clNumRed'>78</span>dovuta alle viscere di misericordia del nostro Dio, per le quali l’Aurora dall’alto ci visiterà</p>
<p class='clParInd'><span class='clNumRed'>79</span>per risplendere su quelli che giacciono in tenebre ed ombra di morte, per guidare i nostri passi verso la via della pace.</p>
<p class='clParInd'><span class='clNumRed'>80</span>Or il bambino cresceva e si fortificava in ispirito; e stette ne’ deserti fino al giorno in cui dovea manifestarsi ad Israele.</p>


</div>
</div>
</body>
</html>
