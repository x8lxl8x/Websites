<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4220.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4219.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4221.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 20</h1>

<p class='clParInd'><span class='clNumRed'>01</span>E avvenne un di quei giorni, che mentre insegnava al popolo nel tempio ed evangelizzava, sopraggiunsero i capi sacerdoti e gli scribi con gli anziani, e gli parlaron così:</p>
<p class='clParInd'><span class='clNumRed'>02</span>Dicci con quale autorità tu fai queste cose, o chi t’ha data codesta autorità.</p>
<p class='clParInd'><span class='clNumRed'>03</span>Ed egli, rispondendo, disse loro: Anch’io vi domanderò una cosa:</p>
<p class='clParInd'><span class='clNumRed'>04</span>Il battesimo di Giovanni era dal cielo o dagli uomini?</p>
<p class='clParInd'><span class='clNumRed'>05</span>Ed essi ragionavan fra loro, dicendo: Se diciamo: Dal cielo, egli ci dirà: Perché non gli credeste?</p>
<p class='clParInd'><span class='clNumRed'>06</span>Ma se diciamo: Dagli uomini, tutto il popolo ci lapiderà, perché è persuaso che Giovanni era un profeta.</p>
<p class='clParInd'><span class='clNumRed'>07</span>E risposero che non sapevano d’onde fosse.</p>
<p class='clParInd'><span class='clNumRed'>08</span>E Gesù disse loro: Neppur io vi dico con quale autorità fo queste cose.</p>
<p class='clParInd'><span class='clNumRed'>09</span>Poi prese a dire al popolo questa parabola: Un uomo piantò una vigna, l’allogò a dei lavoratori, e se n’andò in viaggio per lungo tempo.</p>
<p class='clParInd'><span class='clNumRed'>10</span>E nella stagione mandò a que’ lavoratori un servitore perché gli dessero del frutto della vigna; ma i lavoratori, battutolo, lo rimandarono a mani vuote.</p>
<p class='clParInd'><span class='clNumRed'>11</span>Ed egli di nuovo mandò un altro servitore; ma essi, dopo aver battuto e vituperato anche questo, lo rimandarono a mani vuote.</p>
<p class='clParInd'><span class='clNumRed'>12</span>Ed egli ne mandò ancora un terzo; ed essi, dopo aver ferito anche questo, lo scacciarono.</p>
<p class='clParInd'><span class='clNumRed'>13</span>Allora il padron della vigna disse: Che farò? Manderò il mio diletto figliuolo; forse a lui porteranno rispetto.</p>
<p class='clParInd'><span class='clNumRed'>14</span>Ma quando i lavoratori lo videro, fecero tra loro questo ragionamento: Costui è l’erede; uccidiamolo, affinché l’eredità diventi nostra.</p>
<p class='clParInd'><span class='clNumRed'>15</span>E cacciatolo fuor dalla vigna, lo uccisero. Che farà loro dunque il padron della vigna?</p>
<p class='clParInd'><span class='clNumRed'>16</span>Verrà e distruggerà que’ lavoratori, e darà la vigna ad altri. Ed essi, udito ciò, dissero: Così non sia!</p>
<p class='clParInd'><span class='clNumRed'>17</span>Ma egli, guardatili in faccia, disse: Che vuol dir dunque questo che è scritto: La pietra che gli edificatori hanno riprovata è quella che è divenuta pietra angolare?</p>
<p class='clParInd'><span class='clNumRed'>18</span>Chiunque cadrà su quella pietra sarà sfracellato; ed ella stritolerà colui sul quale cadrà.</p>
<p class='clParInd'><span class='clNumRed'>19</span>E gli scribi e i capi sacerdoti cercarono di mettergli le mani addosso in quella stessa ora, ma temettero il popolo; poiché si avvidero bene ch’egli avea detto quella parabola per loro.</p>
<p class='clParInd'><span class='clNumRed'>20</span>Ed essendosi messi ad osservarlo, gli mandarono delle spie che simulassero d’esser giusti per coglierlo in parole, affin di darlo in man dell’autorità e del potere del governatore.</p>
<p class='clParInd'><span class='clNumRed'>21</span>E quelli gli fecero una domanda, dicendo: Maestro, noi sappiamo che tu parli e insegni dirittamente, e non hai riguardi personali, ma insegni la via di Dio secondo verità:</p>
<p class='clParInd'><span class='clNumRed'>22</span>È egli lecito a noi pagare il tributo a Cesare o no?</p>
<p class='clParInd'><span class='clNumRed'>23</span>Ma egli, avvedutosi della loro astuzia, disse loro:</p>
<p class='clParInd'><span class='clNumRed'>24</span>Mostratemi un denaro; di chi porta l’effigie e l’iscrizione? Ed essi dissero: Di Cesare.</p>
<p class='clParInd'><span class='clNumRed'>25</span>Ed egli a loro: Rendete dunque a Cesare quel ch’è di Cesare, e a Dio quel ch’è di Dio.</p>
<p class='clParInd'><span class='clNumRed'>26</span>Ed essi non poteron coglierlo in parole dinanzi al popolo; e maravigliati della sua risposta, si tacquero.</p>
<p class='clParInd'><span class='clNumRed'>27</span>Poi, accostatisi alcuni dei Sadducei, i quali negano che ci sia risurrezione, lo interrogarono, dicendo:</p>
<p class='clParInd'><span class='clNumRed'>28</span>Maestro, Mosè ci ha scritto che se il fratello di uno muore avendo moglie ma senza figliuoli, il fratello ne prenda la moglie e susciti progenie a suo fratello.</p>
<p class='clParInd'><span class='clNumRed'>29</span>Or v’erano sette fratelli. Il primo prese moglie, e morì senza figliuoli.</p>
<p class='clParInd'><span class='clNumRed'>30</span>Il secondo pure la sposò;</p>
<p class='clParInd'><span class='clNumRed'>31</span>poi il terzo; e così fu dei sette; non lasciaron figliuoli, e morirono.</p>
<p class='clParInd'><span class='clNumRed'>32</span>In ultimo, anche la donna morì.</p>
<p class='clParInd'><span class='clNumRed'>33</span>Nella risurrezione dunque, la donna, di chi di loro sarà moglie? Perché i sette l’hanno avuta per moglie.</p>
<p class='clParInd'><span class='clNumRed'>34</span>E Gesù disse loro: I figliuoli di questo secolo sposano e sono sposati;</p>
<p class='clParInd'><span class='clNumRed'>35</span>ma quelli che saranno reputati degni d’aver parte al secolo avvenire e alla risurrezione dai morti, non sposano e non sono sposati,</p>
<p class='clParInd'><span class='clNumRed'>36</span>perché neanche possono più morire, giacché son simili agli angeli e son figliuoli di Dio, essendo figliuoli della risurrezione.</p>
<p class='clParInd'><span class='clNumRed'>37</span>Che poi i morti risuscitino anche Mosè lo dichiarò nel passo del "pruno", quando chiama il Signore l’Iddio d’Abramo, l’Iddio d’Isacco e l’Iddio di Giacobbe.</p>
<p class='clParInd'><span class='clNumRed'>38</span>Or Egli non è un Dio di morti, ma di viventi; poiché per lui vivono tutti.</p>
<p class='clParInd'><span class='clNumRed'>39</span>E alcuni degli scribi, rispondendo, dissero: Maestro, hai detto bene.</p>
<p class='clParInd'><span class='clNumRed'>40</span>E non ardivano più fargli alcuna domanda.</p>
<p class='clParInd'><span class='clNumRed'>41</span>Ed egli disse loro: Come dicono che il Cristo è figliuolo di Davide?</p>
<p class='clParInd'><span class='clNumRed'>42</span>Poiché Davide stesso, nel libro dei Salmi, dice: Il Signore ha detto al mio Signore: Siedi alla mia destra,</p>
<p class='clParInd'><span class='clNumRed'>43</span>finché io abbia posto i tuoi nemici per sgabello de’ tuoi piedi.</p>
<p class='clParInd'><span class='clNumRed'>44</span>Davide dunque lo chiama Signore; e com’è egli suo figliuolo?</p>
<p class='clParInd'><span class='clNumRed'>45</span>E udendolo tutto il popolo, egli disse a’ suoi discepoli:</p>
<p class='clParInd'><span class='clNumRed'>46</span>Guardatevi dagli scribi, i quali passeggian volentieri in lunghe vesti ed amano le salutazioni nelle piazze e i primi seggi nelle sinagoghe e i primi posti ne’ conviti;</p>
<p class='clParInd'><span class='clNumRed'>47</span>essi che divorano le case delle vedove e fanno per apparenza lunghe orazioni. Costoro riceveranno maggior condanna.</p>


</div>
</div>
</body>
</html>
