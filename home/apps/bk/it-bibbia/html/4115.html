<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4115.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4114.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4116.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 15</h1>

<p class='clParInd'><span class='clNumRed'>01</span>E subito la mattina, i capi sacerdoti, con gli anziani e gli scribi e tutto il Sinedrio, tenuto consiglio, legarono Gesù e lo menarono via e lo misero in man di Pilato.</p>
<p class='clParInd'><span class='clNumRed'>02</span>E Pilato gli domandò: Sei tu il re dei Giudei? Ed egli, rispondendo, gli disse: Sì, lo sono.</p>
<p class='clParInd'><span class='clNumRed'>03</span>E i capi sacerdoti l’accusavano di molte cose;</p>
<p class='clParInd'><span class='clNumRed'>04</span>e Pilato daccapo lo interrogò dicendo: Non rispondi nulla? Vedi di quante cose ti accusano!</p>
<p class='clParInd'><span class='clNumRed'>05</span>Ma Gesù non rispose più nulla; talché Pilato se ne maravigliava.</p>
<p class='clParInd'><span class='clNumRed'>06</span>Or ogni festa di pasqua e’ liberava loro un carcerato, qualunque chiedessero.</p>
<p class='clParInd'><span class='clNumRed'>07</span>C’era allora in prigione un tale chiamato Barabba, insieme a de’ sediziosi, i quali, nella sedizione, avean commesso omicidio.</p>
<p class='clParInd'><span class='clNumRed'>08</span>E la moltitudine, venuta su, cominciò a domandare ch’e’ facesse come sempre avea lor fatto.</p>
<p class='clParInd'><span class='clNumRed'>09</span>E Pilato rispose loro: Volete ch’io vi liberi il Re de’ Giudei?</p>
<p class='clParInd'><span class='clNumRed'>10</span>Poiché capiva bene che i capi sacerdoti glielo aveano consegnato per invidia.</p>
<p class='clParInd'><span class='clNumRed'>11</span>Ma i capi sacerdoti incitarono la moltitudine a chiedere che piuttosto liberasse loro Barabba.</p>
<p class='clParInd'><span class='clNumRed'>12</span>E Pilato, daccapo replicando, diceva loro: Che volete dunque ch’io faccia di colui che voi chiamate il Re de’ Giudei?</p>
<p class='clParInd'><span class='clNumRed'>13</span>Ed essi di nuovo gridarono: Crocifiggilo!</p>
<p class='clParInd'><span class='clNumRed'>14</span>E Pilato diceva loro: Ma pure, che male ha egli fatto? Ma essi gridarono più forte che mai: Crocifiggilo!</p>
<p class='clParInd'><span class='clNumRed'>15</span>E Pilato, volendo soddisfare la moltitudine, liberò loro Barabba; e consegnò Gesù, dopo averlo flagellato, per esser crocifisso.</p>
<p class='clParInd'><span class='clNumRed'>16</span>Allora i soldati lo menarono dentro la corte che è il Pretorio, e radunarono tutta la coorte.</p>
<p class='clParInd'><span class='clNumRed'>17</span>E lo vestirono di porpora; e intrecciata una corona di spine, gliela misero intorno al capo,</p>
<p class='clParInd'><span class='clNumRed'>18</span>e cominciarono a salutarlo: Salve, Re de’ Giudei!</p>
<p class='clParInd'><span class='clNumRed'>19</span>E gli percotevano il capo con una canna, e gli sputavano addosso, e postisi inginocchioni, si prostravano dinanzi a lui.</p>
<p class='clParInd'><span class='clNumRed'>20</span>E dopo che l’ebbero schernito, lo spogliarono della porpora e lo rivestirono dei suoi proprî vestimenti. E lo menaron fuori per crocifiggerlo.</p>
<p class='clParInd'><span class='clNumRed'>21</span>E costrinsero a portar la croce di lui un certo Simon cireneo, il padre di Alessandro e di Rufo, il quale passava di là, tornando dai campi.</p>
<p class='clParInd'><span class='clNumRed'>22</span>E menarono Gesù al luogo detto Golgota; il che, interpretato, vuol dire luogo del teschio.</p>
<p class='clParInd'><span class='clNumRed'>23</span>E gli offersero da bere del vino mescolato con mirra; ma non ne prese.</p>
<p class='clParInd'><span class='clNumRed'>24</span>Poi lo crocifissero e si spartirono i suoi vestimenti, tirandoli a sorte per sapere quel che ne toccherebbe a ciascuno.</p>
<p class='clParInd'><span class='clNumRed'>25</span>Era l’ora terza quando lo crocifissero.</p>
<p class='clParInd'><span class='clNumRed'>26</span>E l’iscrizione indicante il motivo della condanna, diceva: IL RE DE’ GIUDEI.</p>
<p class='clParInd'><span class='clNumRed'>27</span>E con lui crocifissero due ladroni, uno alla sua destra e l’altro alla sua sinistra.</p>
<p class='clParInd'><span class='clNumRed'>28</span>E si adempié la Scrittura che dice: Egli è stato annoverato fra gli iniqui.</p>
<p class='clParInd'><span class='clNumRed'>29</span>E quelli che passavano lì presso lo ingiuriavano, scotendo il capo e dicendo: Eh, tu che disfai il tempio e lo riedifichi in tre giorni,</p>
<p class='clParInd'><span class='clNumRed'>30</span>salva te stesso e scendi giù di croce!</p>
<p class='clParInd'><span class='clNumRed'>31</span>Parimente anche i capi sacerdoti con gli scribi, beffandosi, dicevano l’uno all’altro: Ha salvato altri e non può salvar se stesso!</p>
<p class='clParInd'><span class='clNumRed'>32</span>Il Cristo, il Re d’Israele, scenda ora giù di croce, affinché vediamo e crediamo! Anche quelli che erano stati crocifissi con lui, lo insultavano.</p>
<p class='clParInd'><span class='clNumRed'>33</span>E venuta l’ora sesta, si fecero tenebre per tutto il paese, fino all’ora nona.</p>
<p class='clParInd'><span class='clNumRed'>34</span>Ed all’ora nona, Gesù gridò con gran voce: Eloì, Eloì, lamà sabactanì? il che, interpretato, vuol dire: Dio mio, Dio mio, perché mi hai abbandonato?</p>
<p class='clParInd'><span class='clNumRed'>35</span>E alcuni degli astanti, udito ciò, dicevano: Ecco, chiama Elia!</p>
<p class='clParInd'><span class='clNumRed'>36</span>E uno di loro corse, e inzuppata d’aceto una spugna, e postala in cima ad una canna, gli diè da bere dicendo: Aspettate, vediamo se Elia viene a trarlo giù.</p>
<p class='clParInd'><span class='clNumRed'>37</span>E Gesù, gettato un gran grido, rendé lo spirito.</p>
<p class='clParInd'><span class='clNumRed'>38</span>E la cortina del tempio si squarciò in due, da cima a fondo.</p>
<p class='clParInd'><span class='clNumRed'>39</span>E il centurione ch’era quivi presente dirimpetto a Gesù, avendolo veduto spirare a quel modo, disse: Veramente, quest’uomo era Figliuol di Dio!</p>
<p class='clParInd'><span class='clNumRed'>40</span>Or v’erano anche delle donne, che guardavan da lontano; fra le quali era Maria Maddalena e Maria madre di Giacomo il piccolo e di Iose, e Salome;</p>
<p class='clParInd'><span class='clNumRed'>41</span>le quali, quand’egli era in Galilea, lo seguivano e lo servivano; e molte altre, che eran salite con lui a Gerusalemme.</p>
<p class='clParInd'><span class='clNumRed'>42</span>Ed essendo già sera (poiché era Preparazione, cioè la vigilia del sabato),</p>
<p class='clParInd'><span class='clNumRed'>43</span>venne Giuseppe d’Arimatea, consigliere onorato, il quale aspettava anch’egli il Regno di Dio; e, preso ardire, si presentò a Pilato e domandò il corpo di Gesù.</p>
<p class='clParInd'><span class='clNumRed'>44</span>Pilato si maravigliò ch’egli fosse già morto; e chiamato a sé il centurione, gli domandò se era morto da molto tempo;</p>
<p class='clParInd'><span class='clNumRed'>45</span>e saputolo dal centurione, donò il corpo a Giuseppe.</p>
<p class='clParInd'><span class='clNumRed'>46</span>E questi, comprato un panno lino e tratto Gesù giù di croce, l’involse nel panno e lo pose in una tomba scavata nella roccia, e rotolò una pietra contro l’apertura del sepolcro.</p>
<p class='clParInd'><span class='clNumRed'>47</span>E Maria Maddalena e Maria madre di Iose stavano guardando dove veniva deposto.</p>


</div>
</div>
</body>
</html>
