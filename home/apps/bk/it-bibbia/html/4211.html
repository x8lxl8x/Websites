<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4211.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4210.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4212.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Luca 11</h1>

<p class='clParInd'><span class='clNumRed'>01</span>Ed avvenne che essendo egli in orazione in un certo luogo, com’ebbe finito, uno de’ suoi discepoli gli disse: Signore, insegnaci a pregare come anche Giovanni ha insegnato a’ suoi discepoli.</p>
<p class='clParInd'><span class='clNumRed'>02</span>Ed egli disse loro: Quando pregate, dite: Padre, sia santificato il tuo nome; venga il tuo regno;</p>
<p class='clParInd'><span class='clNumRed'>03</span>dacci di giorno in giorno il nostro pane cotidiano;</p>
<p class='clParInd'><span class='clNumRed'>04</span>e perdonaci i nostri peccati, poiché anche noi perdoniamo ad ogni nostro debitore; e non ci esporre alla tentazione.</p>
<p class='clParInd'><span class='clNumRed'>05</span>Poi disse loro: Se uno d’infra voi ha un amico e va da lui a mezzanotte e gli dice: Amico, prestami tre pani,</p>
<p class='clParInd'><span class='clNumRed'>06</span>perché m’è giunto di viaggio in casa un amico, e non ho nulla da mettergli dinanzi;</p>
<p class='clParInd'><span class='clNumRed'>07</span>e se colui dal di dentro gli risponde: Non mi dar molestia; già è serrata la porta, e i miei fanciulli son meco a letto, io non posso alzarmi per darteli,</p>
<p class='clParInd'><span class='clNumRed'>08</span>- io vi dico che quand’anche non s’alzasse a darglieli perché gli è amico, pure, per la importunità sua, si leverà e gliene darà quanti ne ha di bisogno.</p>
<p class='clParInd'><span class='clNumRed'>09</span>Io altresì vi dico: Chiedete, e vi sarà dato; cercate e troverete; picchiate, e vi sarà aperto.</p>
<p class='clParInd'><span class='clNumRed'>10</span>Poiché chiunque chiede riceve, chi cerca trova, e sarà aperto a chi picchia.</p>
<p class='clParInd'><span class='clNumRed'>11</span>E chi è quel padre tra voi che, se il figliuolo gli chiede un pane, gli dia una pietra? O se gli chiede un pesce, gli dia invece una serpe?</p>
<p class='clParInd'><span class='clNumRed'>12</span>Oppure anche se gli chiede un uovo, gli dia uno scorpione?</p>
<p class='clParInd'><span class='clNumRed'>13</span>Se voi dunque, che siete malvagi, sapete dare buoni doni ai vostri figliuoli, quanto più il vostro Padre celeste donerà lo Spirito Santo a coloro che glielo domandano!</p>
<p class='clParInd'><span class='clNumRed'>14</span>Or egli stava cacciando un demonio che era muto; ed avvenne che quando il demonio fu uscito, il muto parlò; e le turbe si maravigliarono.</p>
<p class='clParInd'><span class='clNumRed'>15</span>Ma alcuni di loro dissero: È per l’aiuto di Beelzebub, principe dei demonî, ch’egli caccia i demonî.</p>
<p class='clParInd'><span class='clNumRed'>16</span>Ed altri, per metterlo alla prova, chiedevano da lui un segno dal cielo.</p>
<p class='clParInd'><span class='clNumRed'>17</span>Ma egli, conoscendo i loro pensieri, disse loro: Ogni regno diviso in parti contrarie è ridotto in deserto, e una casa divisa contro se stessa, rovina.</p>
<p class='clParInd'><span class='clNumRed'>18</span>Se dunque anche Satana è diviso contro se stesso, come potrà reggere il suo regno? Poiché voi dite che è per l’aiuto di Beelzebub che io caccio i demonî.</p>
<p class='clParInd'><span class='clNumRed'>19</span>E se io caccio i demonî per l’aiuto di Beelzebub, i vostri figliuoli per l’aiuto di chi li caccian essi? Perciò, essi stessi saranno i vostri giudici.</p>
<p class='clParInd'><span class='clNumRed'>20</span>Ma se è per il dito di Dio che io caccio i demonî, è dunque pervenuto fino a voi il regno di Dio.</p>
<p class='clParInd'><span class='clNumRed'>21</span>Quando l’uomo forte, ben armato, guarda l’ingresso della sua dimora, quel ch’e’ possiede è al sicuro;</p>
<p class='clParInd'><span class='clNumRed'>22</span>ma quando uno più forte di lui sopraggiunge e lo vince, gli toglie tutta l’armatura nella quale si confidava, e ne spartisce le spoglie.</p>
<p class='clParInd'><span class='clNumRed'>23</span>Chi non è con me, è contro di me; e chi non raccoglie con me, disperde.</p>
<p class='clParInd'><span class='clNumRed'>24</span>Quando lo spirito immondo è uscito da un uomo, va attorno per luoghi aridi, cercando riposo; e non trovandone, dice: Ritornerò nella mia casa donde sono uscito;</p>
<p class='clParInd'><span class='clNumRed'>25</span>e giuntovi, la trova spazzata e adorna.</p>
<p class='clParInd'><span class='clNumRed'>26</span>Allora va e prende seco altri sette spiriti peggiori di lui, ed entrano ad abitarla; e l’ultima condizione di quell’uomo divien peggiore della prima.</p>
<p class='clParInd'><span class='clNumRed'>27</span>Or avvenne che, mentre egli diceva queste cose, una donna di fra la moltitudine alzò la voce e gli disse: Beato il seno che ti portò e le mammelle che tu poppasti! Ma egli disse:</p>
<p class='clParInd'><span class='clNumRed'>28</span>Beati piuttosto quelli che odono la parola di Dio e l’osservano!</p>
<p class='clParInd'><span class='clNumRed'>29</span>E affollandosi intorno a lui le turbe, egli prese a dire: Questa generazione è una generazione malvagia; ella chiede un segno; e segno alcuno non le sarà dato, salvo il segno di Giona.</p>
<p class='clParInd'><span class='clNumRed'>30</span>Poiché come Giona fu un segno per i Niniviti, così anche il Figliuol dell’uomo sarà per questa generazione.</p>
<p class='clParInd'><span class='clNumRed'>31</span>La regina del Mezzodì risusciterà nel giudizio con gli uomini di questa generazione e li condannerà; perché ella venne dalle estremità della terra per udir la sapienza di Salomone; ed ecco qui v’è più che Salomone.</p>
<p class='clParInd'><span class='clNumRed'>32</span>I Niniviti risusciteranno nel giudizio con questa generazione e la condanneranno; perché essi si ravvidero alla predicazione di Giona; ed ecco qui v’è più che Giona.</p>
<p class='clParInd'><span class='clNumRed'>33</span>Nessuno, quand’ha acceso una lampada, la mette in un luogo nascosto o sotto il moggio; anzi la mette sul candeliere, affinché coloro che entrano, veggano la luce.</p>
<p class='clParInd'><span class='clNumRed'>34</span>La lampada del tuo corpo è l’occhio; se l’occhio tuo è sano, anche tutto il tuo corpo è illuminato; ma se è viziato, anche il tuo corpo è nelle tenebre.</p>
<p class='clParInd'><span class='clNumRed'>35</span>Guarda dunque che la luce che è in te non sia tenebre.</p>
<p class='clParInd'><span class='clNumRed'>36</span>Se dunque tutto il tuo corpo è illuminato, senz’aver parte alcuna tenebrosa, sarà tutto illuminato come quando la lampada t’illumina col suo splendore.</p>
<p class='clParInd'><span class='clNumRed'>37</span>Or mentr’egli parlava, un Fariseo lo invitò a desinare da lui. Ed egli, entrato, si mise a tavola.</p>
<p class='clParInd'><span class='clNumRed'>38</span>E il Fariseo, veduto questo, si maravigliò che non si fosse prima lavato, avanti il desinare.</p>
<p class='clParInd'><span class='clNumRed'>39</span>E il Signore gli disse: Voialtri Farisei nettate il di fuori della coppa e del piatto, ma l’interno vostro è pieno di rapina e di malvagità.</p>
<p class='clParInd'><span class='clNumRed'>40</span>Stolti, Colui che ha fatto il di fuori, non ha anche fatto il di dentro?</p>
<p class='clParInd'><span class='clNumRed'>41</span>Date piuttosto in elemosina quel ch’è dentro al piatto; ed ecco, ogni cosa sarà netta per voi.</p>
<p class='clParInd'><span class='clNumRed'>42</span>Ma guai a voi, Farisei, poiché pagate la decima della menta, della ruta e d’ogni erba, e trascurate la giustizia e l’amor di Dio! Queste son le cose che bisognava fare, senza tralasciar le altre.</p>
<p class='clParInd'><span class='clNumRed'>43</span>Guai a voi, Farisei, perché amate i primi seggi nelle sinagoghe, e i saluti nelle piazze.</p>
<p class='clParInd'><span class='clNumRed'>44</span>Guai a voi, perché siete come quei sepolcri che non si vedono, e chi vi cammina sopra non ne sa niente.</p>
<p class='clParInd'><span class='clNumRed'>45</span>Allora uno de’ dottori della legge, rispondendo, gli disse: Maestro, parlando così, fai ingiuria anche a noi.</p>
<p class='clParInd'><span class='clNumRed'>46</span>Ed egli disse: Guai anche a voi, dottori della legge, perché caricate le genti di pesi difficili a portare, e voi non toccate quei pesi neppur con un dito!</p>
<p class='clParInd'><span class='clNumRed'>47</span>Guai a voi, perché edificate i sepolcri de’ profeti, e i vostri padri li uccisero.</p>
<p class='clParInd'><span class='clNumRed'>48</span>Voi dunque testimoniate delle opere de’ vostri padri e le approvate; perché essi li uccisero, e voi edificate loro de’ sepolcri.</p>
<p class='clParInd'><span class='clNumRed'>49</span>E per questo la sapienza di Dio ha detto: Io manderò loro de’ profeti e degli apostoli; e ne uccideranno alcuni e ne perseguiteranno altri,</p>
<p class='clParInd'><span class='clNumRed'>50</span>affinché il sangue di tutti i profeti sparso dalla fondazione del mondo sia ridomandato a questa generazione;</p>
<p class='clParInd'><span class='clNumRed'>51</span>dal sangue di Abele fino al sangue di Zaccaria che fu ucciso fra l’altare ed il tempio; sì, vi dico, sarà ridomandato a questa generazione.</p>
<p class='clParInd'><span class='clNumRed'>52</span>Guai a voi, dottori della legge, poiché avete tolta la chiave della scienza! Voi stessi non siete entrati, ed avete impedito quelli che entravano.</p>
<p class='clParInd'><span class='clNumRed'>53</span>E quando fu uscito di là, gli scribi e i Farisei cominciarono a incalzarlo fieramente ed a trargli di bocca risposte a molte cose; tendendogli de’ lacci,</p>
<p class='clParInd'><span class='clNumRed'>54</span>per coglier qualche parola che gli uscisse di bocca.</p>


</div>
</div>
</body>
</html>
