<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4301.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4224.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4302.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 01</h1>

<p class='clParInd'><span class='clNumRed'>01</span>Nel principio era la Parola, e la Parola era con Dio, e la Parola era Dio.</p>
<p class='clParInd'><span class='clNumRed'>02</span>Essa era nel principio con Dio.</p>
<p class='clParInd'><span class='clNumRed'>03</span>Ogni cosa è stata fatta per mezzo di lei; e senza di lei neppure una delle cose fatte è stata fatta.</p>
<p class='clParInd'><span class='clNumRed'>04</span>In lei era la vita; e la vita era la luce degli uomini;</p>
<p class='clParInd'><span class='clNumRed'>05</span>e la luce splende nelle tenebre, e le tenebre non l’hanno ricevuta.</p>
<p class='clParInd'><span class='clNumRed'>06</span>Vi fu un uomo mandato da Dio, il cui nome era Giovanni.</p>
<p class='clParInd'><span class='clNumRed'>07</span>Egli venne come testimone per render testimonianza alla luce, affinché tutti credessero per mezzo di lui.</p>
<p class='clParInd'><span class='clNumRed'>08</span>Egli stesso non era la luce, ma venne per render testimonianza alla luce.</p>
<p class='clParInd'><span class='clNumRed'>09</span>La vera luce che illumina ogni uomo, era per venire nel mondo.</p>
<p class='clParInd'><span class='clNumRed'>10</span>Egli era nel mondo, e il mondo fu fatto per mezzo di lui, ma il mondo non l’ha conosciuto.</p>
<p class='clParInd'><span class='clNumRed'>11</span>È venuto in casa sua, e i suoi non l’hanno ricevuto;</p>
<p class='clParInd'><span class='clNumRed'>12</span>ma a tutti quelli che l’hanno ricevuto egli ha dato il diritto di diventar figliuoli di Dio; a quelli, cioè, che credono nel suo nome;</p>
<p class='clParInd'><span class='clNumRed'>13</span>i quali non son nati da sangue, né da volontà di carne, né da volontà d’uomo, ma son nati da Dio.</p>
<p class='clParInd'><span class='clNumRed'>14</span>E la Parola è stata fatta carne ed ha abitato per un tempo fra noi, piena di grazia e di verità; e noi abbiam contemplata la sua gloria, gloria come quella dell’Unigenito venuto da presso al Padre.</p>
<p class='clParInd'><span class='clNumRed'>15</span>Giovanni gli ha resa testimonianza ed ha esclamato, dicendo: Era di questo che io dicevo: Colui che vien dietro a me mi ha preceduto, perché era prima di me.</p>
<p class='clParInd'><span class='clNumRed'>16</span>Infatti, è della sua pienezza che noi tutti abbiamo ricevuto, e grazia sopra grazia.</p>
<p class='clParInd'><span class='clNumRed'>17</span>Poiché la legge è stata data per mezzo di Mosè; la grazia e la verità son venute per mezzo di Gesù Cristo.</p>
<p class='clParInd'><span class='clNumRed'>18</span>Nessuno ha mai veduto Iddio; l’unigenito Figliuolo, che è nel seno del Padre, è quel che l’ha fatto conoscere.</p>
<p class='clParInd'><span class='clNumRed'>19</span>E questa è la testimonianza di Giovanni, quando i Giudei mandarono da Gerusalemme de’ sacerdoti e de’ leviti per domandargli: Tu chi sei?</p>
<p class='clParInd'><span class='clNumRed'>20</span>Ed Egli lo confessò e non lo negò; lo confessò dicendo: Io non sono il Cristo.</p>
<p class='clParInd'><span class='clNumRed'>21</span>Ed essi gli domandarono: Che dunque? Sei Elia? Ed egli rispose: Non lo sono. Sei tu il profeta? Ed egli rispose: No.</p>
<p class='clParInd'><span class='clNumRed'>22</span>Essi dunque gli dissero: Chi sei? affinché diamo una risposta a coloro che ci hanno mandato. Che dici tu di te stesso?</p>
<p class='clParInd'><span class='clNumRed'>23</span>Egli disse: Io son la voce d’uno che grida nel deserto: Addirizzate la via del Signore, come ha detto il profeta Isaia.</p>
<p class='clParInd'><span class='clNumRed'>24</span>Or quelli ch’erano stati mandati a lui erano de’ Farisei;</p>
<p class='clParInd'><span class='clNumRed'>25</span>e gli domandarono: Perché dunque battezzi se tu non sei il Cristo, né Elia, né il profeta?</p>
<p class='clParInd'><span class='clNumRed'>26</span>Giovanni rispose loro, dicendo: Io battezzo con acqua; nel mezzo di voi è presente uno che voi non conoscete,</p>
<p class='clParInd'><span class='clNumRed'>27</span>colui che viene dietro a me, al quale io non son degno di sciogliere il legaccio de’ calzari.</p>
<p class='clParInd'><span class='clNumRed'>28</span>Queste cose avvennero in Betania al di là del Giordano, dove Giovanni stava battezzando.</p>
<p class='clParInd'><span class='clNumRed'>29</span>Il giorno seguente, Giovanni vide Gesù che veniva a lui, e disse: Ecco l’Agnello di Dio che toglie il peccato del mondo!</p>
<p class='clParInd'><span class='clNumRed'>30</span>Questi è colui del quale dicevo: Dietro a me viene un uomo che mi ha preceduto, perché egli era prima di me.</p>
<p class='clParInd'><span class='clNumRed'>31</span>E io non lo conoscevo; ma appunto perché egli sia manifestato ad Israele, son io venuto a battezzar con acqua.</p>
<p class='clParInd'><span class='clNumRed'>32</span>E Giovanni rese la sua testimonianza, dicendo: Ho veduto lo Spirito scendere dal cielo a guisa di colomba, e fermarsi su di lui.</p>
<p class='clParInd'><span class='clNumRed'>33</span>E io non lo conoscevo; ma Colui che mi ha mandato a battezzare con acqua, mi ha detto: Colui sul quale vedrai lo Spirito scendere e fermarsi, è quel che battezza con lo Spirito Santo.</p>
<p class='clParInd'><span class='clNumRed'>34</span>E io ho veduto e ho attestato che questi è il Figliuol di Dio.</p>
<p class='clParInd'><span class='clNumRed'>35</span>Il giorno seguente, Giovanni era di nuovo là con due de’ suoi discepoli;</p>
<p class='clParInd'><span class='clNumRed'>36</span>e avendo fissato lo sguardo su Gesù che stava passando, disse: Ecco l’Agnello di Dio!</p>
<p class='clParInd'><span class='clNumRed'>37</span>E i suoi due discepoli, avendolo udito parlare, seguirono Gesù.</p>
<p class='clParInd'><span class='clNumRed'>38</span>E Gesù, voltatosi, e osservando che lo seguivano, domandò loro: Che cercate? Ed essi gli dissero: Rabbì (che, interpretato, vuol dire: Maestro), ove dimori?</p>
<p class='clParInd'><span class='clNumRed'>39</span>Egli rispose loro: Venite e vedrete. Essi dunque andarono, e videro ove dimorava, e stettero con lui quel giorno. Era circa la decima ora.</p>
<p class='clParInd'><span class='clNumRed'>40</span>Andrea, il fratello di Simon Pietro, era uno dei due che aveano udito Giovanni ed avean seguito Gesù.</p>
<p class='clParInd'><span class='clNumRed'>41</span>Egli pel primo trovò il proprio fratello Simone e gli disse: Abbiam trovato il Messia (che, interpretato, vuol dire: Cristo); e lo menò da Gesù.</p>
<p class='clParInd'><span class='clNumRed'>42</span>E Gesù, fissato in lui lo sguardo, disse: Tu se’ Simone, il figliuol di Giovanni; tu sarai chiamato Cefa (che significa Pietro).</p>
<p class='clParInd'><span class='clNumRed'>43</span>Il giorno seguente, Gesù volle partire per la Galilea; trovò Filippo, e gli disse: Seguimi.</p>
<p class='clParInd'><span class='clNumRed'>44</span>Or Filippo era di Betsaida, della città d’Andrea e di Pietro.</p>
<p class='clParInd'><span class='clNumRed'>45</span>Filippo trovò Natanaele, e gli disse: Abbiam trovato colui del quale hanno scritto Mosè nella legge, ed i profeti: Gesù figliuolo di Giuseppe, da Nazaret.</p>
<p class='clParInd'><span class='clNumRed'>46</span>E Natanaele gli disse: Può forse venir qualcosa di buono da Nazaret? Filippo gli rispose: Vieni a vedere.</p>
<p class='clParInd'><span class='clNumRed'>47</span>Gesù vide Natanaele che gli veniva incontro, e disse di lui: Ecco un vero israelita in cui non c’è frode.</p>
<p class='clParInd'><span class='clNumRed'>48</span>Natanaele gli chiese: Da che mi conosci? Gesù gli rispose: Prima che Filippo ti chiamasse, quand’eri sotto il fico, io t’ho veduto.</p>
<p class='clParInd'><span class='clNumRed'>49</span>Natanaele gli rispose: Maestro, tu sei il Figliuol di Dio, tu sei il Re d’Israele.</p>
<p class='clParInd'><span class='clNumRed'>50</span>Gesù rispose e gli disse: Perché t’ho detto che t’avevo visto sotto il fico, tu credi? Tu vedrai cose maggiori di queste.</p>
<p class='clParInd'><span class='clNumRed'>51</span>Poi gli disse: In verità, in verità vi dico che vedrete il cielo aperto e gli angeli di Dio salire e scendere sopra il Figliuol dell’uomo.</p>


</div>
</div>
</body>
</html>
