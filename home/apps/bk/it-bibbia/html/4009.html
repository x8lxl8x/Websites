<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4009.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4008.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4010.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 09</h1>

<p class='clParInd'><span class='clNumRed'>01</span>E Gesù, entrato in una barca, passò all’altra riva e venne nella sua città.</p>
<p class='clParInd'><span class='clNumRed'>02</span>Ed ecco gli portarono un paralitico steso sopra un letto. E Gesù, veduta la fede loro, disse al paralitico: Figliuolo, sta’ di buon animo, i tuoi peccati ti sono rimessi.</p>
<p class='clParInd'><span class='clNumRed'>03</span>Ed ecco alcuni degli scribi dissero dentro di sé: Costui bestemmia.</p>
<p class='clParInd'><span class='clNumRed'>04</span>E Gesù, conosciuti i loro pensieri, disse: Perché pensate voi cose malvage ne’ vostri cuori?</p>
<p class='clParInd'><span class='clNumRed'>05</span>Poiché, che cos’è più facile, dire: I tuoi peccati ti sono rimessi, o dire: Levati e cammina?</p>
<p class='clParInd'><span class='clNumRed'>06</span>Or affinché sappiate che il Figliuol dell’uomo ha sulla terra autorità di rimettere i peccati: Levati (disse al paralitico), prendi il tuo letto e vattene a casa.</p>
<p class='clParInd'><span class='clNumRed'>07</span>Ed egli, levatosi, se ne andò a casa sua.</p>
<p class='clParInd'><span class='clNumRed'>08</span>E le turbe, veduto ciò, furon prese da timore, e glorificarono Iddio che avea data cotale autorità agli uomini.</p>
<p class='clParInd'><span class='clNumRed'>09</span>Poi Gesù, partitosi di là, passando, vide un uomo, chiamato Matteo, che sedeva al banco della gabella; e gli disse: Seguimi. Ed egli, levatosi, lo seguì.</p>
<p class='clParInd'><span class='clNumRed'>10</span>Ed avvenne che, essendo Gesù a tavola in casa di Matteo, ecco, molti pubblicani e peccatori vennero e si misero a tavola con Gesù e co’ suoi discepoli.</p>
<p class='clParInd'><span class='clNumRed'>11</span>E i Farisei, veduto ciò, dicevano ai suoi discepoli: Perché il vostro maestro mangia coi pubblicani e coi peccatori?</p>
<p class='clParInd'><span class='clNumRed'>12</span>Ma Gesù, avendoli uditi, disse: Non sono i sani che hanno bisogno del medico, ma i malati.</p>
<p class='clParInd'><span class='clNumRed'>13</span>Or andate e imparate che cosa significhi: Voglio misericordia, e non sacrifizio; poiché io non son venuto a chiamar de’ giusti, ma dei peccatori.</p>
<p class='clParInd'><span class='clNumRed'>14</span>Allora gli s’accostarono i discepoli di Giovanni e gli dissero: Perché noi ed i Farisei digiuniamo, e i tuoi discepoli non digiunano?</p>
<p class='clParInd'><span class='clNumRed'>15</span>E Gesù disse loro: Gli amici dello sposo possono essi far cordoglio, finché lo sposo è con loro? Ma verranno i giorni che lo sposo sarà loro tolto, ed allora digiuneranno.</p>
<p class='clParInd'><span class='clNumRed'>16</span>Or niuno mette un pezzo di stoffa nuova sopra un vestito vecchio; perché quella toppa porta via qualcosa dal vestito, e lo strappo si fa peggiore.</p>
<p class='clParInd'><span class='clNumRed'>17</span>Neppur si mette del vin nuovo in otri vecchi; altrimenti gli otri si rompono, il vino si spande e gli otri si perdono; ma si mette il vin nuovo in otri nuovi, e l’uno e gli altri si conservano.</p>
<p class='clParInd'><span class='clNumRed'>18</span>Mentr’egli diceva loro queste cose, ecco uno dei capi della sinagoga, accostatosi, s’inchinò dinanzi a lui e gli disse: La mia figliuola è pur ora trapassata; ma vieni, metti la mano su lei ed ella vivrà.</p>
<p class='clParInd'><span class='clNumRed'>19</span>E Gesù, alzatosi, lo seguiva co’ suoi discepoli.</p>
<p class='clParInd'><span class='clNumRed'>20</span>Ed ecco una donna, malata d’un flusso di sangue da dodici anni, accostatasi per di dietro, gli toccò il lembo della veste.</p>
<p class='clParInd'><span class='clNumRed'>21</span>Perché diceva fra sé: Sol ch’io tocchi la sua veste, sarò guarita.</p>
<p class='clParInd'><span class='clNumRed'>22</span>E Gesù, voltatosi e vedutala, disse: Sta’ di buon animo, figliuola; la tua fede t’ha guarita. E da quell’ora la donna fu guarita.</p>
<p class='clParInd'><span class='clNumRed'>23</span>E quando Gesù fu giunto alla casa del capo della sinagoga, ed ebbe veduto i sonatori di flauto e la moltitudine che facea grande strepito, disse loro: Ritiratevi;</p>
<p class='clParInd'><span class='clNumRed'>24</span>perché la fanciulla non è morta, ma dorme. E si ridevano di lui.</p>
<p class='clParInd'><span class='clNumRed'>25</span>Ma quando la moltitudine fu messa fuori, egli entrò, e prese la fanciulla per la mano, ed ella si alzò.</p>
<p class='clParInd'><span class='clNumRed'>26</span>E se ne divulgò la fama per tutto quel paese.</p>
<p class='clParInd'><span class='clNumRed'>27</span>Come Gesù partiva di là, due ciechi lo seguirono, gridando e dicendo: Abbi pietà di noi, o Figliuol di Davide!</p>
<p class='clParInd'><span class='clNumRed'>28</span>E quand’egli fu entrato nella casa, que’ ciechi si accostarono a lui. E Gesù disse loro: Credete voi ch’io possa far questo? Essi gli risposero: Sì, o Signore.</p>
<p class='clParInd'><span class='clNumRed'>29</span>Allora toccò loro gli occhi dicendo: Siavi fatto secondo la vostra fede.</p>
<p class='clParInd'><span class='clNumRed'>30</span>E gli occhi loro furono aperti. E Gesù fece loro un severo divieto, dicendo: Guardate che niuno lo sappia.</p>
<p class='clParInd'><span class='clNumRed'>31</span>Ma quelli, usciti fuori, sparsero la fama di lui per tutto quel paese.</p>
<p class='clParInd'><span class='clNumRed'>32</span>Or come que’ ciechi uscivano, ecco che gli fu presentato un uomo muto indemoniato.</p>
<p class='clParInd'><span class='clNumRed'>33</span>E cacciato che fu il demonio, il muto parlò. E le turbe si maravigliarono dicendo: Mai non s’è vista cosa tale in Israele.</p>
<p class='clParInd'><span class='clNumRed'>34</span>Ma i Farisei dicevano: Egli caccia i demonî per l’aiuto del principe dei demonî.</p>
<p class='clParInd'><span class='clNumRed'>35</span>E Gesù andava attorno per tutte le città e per i villaggi, insegnando nelle loro sinagoghe e predicando l’evangelo del Regno, e sanando ogni malattia ed ogni infermità.</p>
<p class='clParInd'><span class='clNumRed'>36</span>E vedendo le turbe, n’ebbe compassione, perch’erano stanche e sfinite, come pecore che non hanno pastore.</p>
<p class='clParInd'><span class='clNumRed'>37</span>Allora egli disse ai suoi discepoli: Ben è la mèsse grande, ma pochi son gli operai.</p>
<p class='clParInd'><span class='clNumRed'>38</span>Pregate dunque il Signor della mèsse che spinga degli operai nella sua mèsse.</p>


</div>
</div>
</body>
</html>
