<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4026.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4025.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4027.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 26</h1>

<p class='clParInd'><span class='clNumRed'>01</span>Ed avvenne che quando Gesù ebbe finiti tutti questi ragionamenti, disse ai suoi discepoli:</p>
<p class='clParInd'><span class='clNumRed'>02</span>Voi sapete che fra due giorni è la Pasqua, e il Figliuol dell’uomo sarà consegnato per esser crocifisso.</p>
<p class='clParInd'><span class='clNumRed'>03</span>Allora i capi sacerdoti e gli anziani del popolo si raunarono nella corte del sommo sacerdote detto Caiàfa,</p>
<p class='clParInd'><span class='clNumRed'>04</span>e deliberarono nel loro consiglio di pigliar Gesù con inganno e di farlo morire.</p>
<p class='clParInd'><span class='clNumRed'>05</span>Ma dicevano: Non durante la festa, perché non accada tumulto nel popolo.</p>
<p class='clParInd'><span class='clNumRed'>06</span>Or essendo Gesù in Betania, in casa di Simone il lebbroso,</p>
<p class='clParInd'><span class='clNumRed'>07</span>venne a lui una donna che aveva un alabastro d’olio odorifero di gran prezzo, e lo versò sul capo di lui che stava a tavola.</p>
<p class='clParInd'><span class='clNumRed'>08</span>Veduto ciò, i discepoli furono indignati e dissero: A che questa perdita?</p>
<p class='clParInd'><span class='clNumRed'>09</span>Poiché quest’olio si sarebbe potuto vender caro, e il denaro darlo ai poveri.</p>
<p class='clParInd'><span class='clNumRed'>10</span>Ma Gesù, accortosene, disse loro: Perché date noia a questa donna? Ella ha fatto un’azione buona verso di me.</p>
<p class='clParInd'><span class='clNumRed'>11</span>Perché i poveri li avete sempre con voi; ma me non mi avete sempre.</p>
<p class='clParInd'><span class='clNumRed'>12</span>Poiché costei, versando quest’olio sul mio corpo, l’ha fatto in vista della mia sepoltura.</p>
<p class='clParInd'><span class='clNumRed'>13</span>In verità vi dico che per tutto il mondo, dovunque sarà predicato questo evangelo, anche quello che costei ha fatto, sarà raccontato in memoria di lei.</p>
<p class='clParInd'><span class='clNumRed'>14</span>Allora uno dei dodici, detto Giuda Iscariot, andò dai capi sacerdoti e disse loro:</p>
<p class='clParInd'><span class='clNumRed'>15</span>Che mi volete dare, e io ve lo consegnerò? Ed essi gli contarono trenta sicli d’argento.</p>
<p class='clParInd'><span class='clNumRed'>16</span>E da quell’ora cercava il momento opportuno di tradirlo.</p>
<p class='clParInd'><span class='clNumRed'>17</span>Or il primo giorno degli azzimi i discepoli s’accostarono a Gesù e gli dissero: Dove vuoi che ti prepariamo da mangiar la pasqua?</p>
<p class='clParInd'><span class='clNumRed'>18</span>Ed egli disse: Andate in città dal tale, e ditegli: Il Maestro dice: Il mio tempo è vicino; farò la pasqua da te, co’ miei discepoli.</p>
<p class='clParInd'><span class='clNumRed'>19</span>E i discepoli fecero come Gesù avea loro ordinato, e prepararono la pasqua.</p>
<p class='clParInd'><span class='clNumRed'>20</span>E quando fu sera, si mise a tavola co’ dodici discepoli.</p>
<p class='clParInd'><span class='clNumRed'>21</span>E mentre mangiavano, disse: In verità io vi dico: Uno di voi mi tradirà.</p>
<p class='clParInd'><span class='clNumRed'>22</span>Ed essi, grandemente attristati, cominciarono a dirgli ad uno ad uno: Sono io quello, Signore?</p>
<p class='clParInd'><span class='clNumRed'>23</span>Ma egli rispondendo, disse: Colui che ha messo con me la mano nel piatto, quello mi tradirà.</p>
<p class='clParInd'><span class='clNumRed'>24</span>Certo, il Figliuol dell’uomo se ne va, come è scritto di lui, ma guai a quell’uomo per cui il Figliuol dell’uomo è tradito! Meglio sarebbe per cotest’uomo, se non fosse mai nato.</p>
<p class='clParInd'><span class='clNumRed'>25</span>E Giuda, che lo tradiva, prese a dire: Sono io quello, Maestro? E Gesù a lui: L’hai detto.</p>
<p class='clParInd'><span class='clNumRed'>26</span>Or mentre mangiavano, Gesù prese del pane; e fatta la benedizione, lo ruppe, e dandolo a’ suoi discepoli, disse: Prendete, mangiate, questo è il mio corpo.</p>
<p class='clParInd'><span class='clNumRed'>27</span>Poi, preso un calice e rese grazie, lo diede loro, dicendo:</p>
<p class='clParInd'><span class='clNumRed'>28</span>Bevetene tutti, perché questo è il mio sangue, il sangue del patto, il quale è sparso per molti per la remissione dei peccati.</p>
<p class='clParInd'><span class='clNumRed'>29</span>Io vi dico che d’ora in poi non berrò più di questo frutto della vigna, fino al giorno che lo berrò nuovo con voi nel regno del Padre mio.</p>
<p class='clParInd'><span class='clNumRed'>30</span>E dopo ch’ebbero cantato l’inno, uscirono per andare al monte degli Ulivi.</p>
<p class='clParInd'><span class='clNumRed'>31</span>Allora Gesù disse loro: Questa notte voi tutti avrete in me un’occasion di caduta; perché è scritto: Io percoterò il pastore, e le pecore della greggia saranno disperse.</p>
<p class='clParInd'><span class='clNumRed'>32</span>Ma dopo che sarò risuscitato, vi precederò in Galilea.</p>
<p class='clParInd'><span class='clNumRed'>33</span>Ma Pietro, rispondendo, gli disse: Quand’anche tu fossi per tutti un’occasion di caduta, non lo sarai mai per me.</p>
<p class='clParInd'><span class='clNumRed'>34</span>Gesù gli disse: In verità ti dico che questa stessa notte, prima che il gallo canti, tu mi rinnegherai tre volte.</p>
<p class='clParInd'><span class='clNumRed'>35</span>E Pietro a lui: Quand’anche mi convenisse morir teco, non però ti rinnegherò. E lo stesso dissero pure tutti i discepoli.</p>
<p class='clParInd'><span class='clNumRed'>36</span>Allora Gesù venne con loro in un podere detto Getsemani, e disse ai discepoli: Sedete qui finché io sia andato là ed abbia orato.</p>
<p class='clParInd'><span class='clNumRed'>37</span>E presi seco Pietro e i due figliuoli di Zebedeo, cominciò ad esser contristato ed angosciato.</p>
<p class='clParInd'><span class='clNumRed'>38</span>Allora disse loro: L’anima mia è oppressa da tristezza mortale; rimanete qui e vegliate meco.</p>
<p class='clParInd'><span class='clNumRed'>39</span>E andato un poco innanzi, si gettò con la faccia a terra, pregando, e dicendo: Padre mio, se è possibile, passi oltre da me questo calice! Ma pure, non come voglio io, ma come tu vuoi.</p>
<p class='clParInd'><span class='clNumRed'>40</span>Poi venne a’ discepoli, e li trovò che dormivano, e disse a Pietro: Così, non siete stati capaci di vegliar meco un’ora sola?</p>
<p class='clParInd'><span class='clNumRed'>41</span>Vegliate ed orate, affinché non cadiate in tentazione; ben è lo spirito pronto, ma la carne è debole.</p>
<p class='clParInd'><span class='clNumRed'>42</span>Di nuovo, per la seconda volta, andò e pregò, dicendo: Padre mio, se non è possibile che questo calice passi oltre da me, senza ch’io lo beva, sia fatta la tua volontà.</p>
<p class='clParInd'><span class='clNumRed'>43</span>E tornato, li trovò che dormivano perché gli occhi loro erano aggravati.</p>
<p class='clParInd'><span class='clNumRed'>44</span>E lasciatili, andò di nuovo e pregò per la terza volta, ripetendo le medesime parole.</p>
<p class='clParInd'><span class='clNumRed'>45</span>Poi venne ai discepoli e disse loro: Dormite pure oramai, e riposatevi! Ecco, l’ora è giunta, e il Figliuol dell’uomo è dato nelle mani dei peccatori.</p>
<p class='clParInd'><span class='clNumRed'>46</span>Levatevi, andiamo; ecco, colui che mi tradisce è vicino.</p>
<p class='clParInd'><span class='clNumRed'>47</span>E mentre parlava ancora, ecco arrivar Giuda, uno dei dodici, e con lui una gran turba con spade e bastoni, da parte de’ capi sacerdoti e degli anziani del popolo.</p>
<p class='clParInd'><span class='clNumRed'>48</span>Or colui che lo tradiva, avea dato loro un segnale, dicendo: Quello che bacerò, è lui; pigliatelo.</p>
<p class='clParInd'><span class='clNumRed'>49</span>E in quell’istante, accostatosi a Gesù, gli disse: Ti saluto, Maestro! e gli dette un lungo bacio.</p>
<p class='clParInd'><span class='clNumRed'>50</span>Ma Gesù gli disse: Amico, a far che sei tu qui? Allora, accostatisi, gli misero le mani addosso, e lo presero.</p>
<p class='clParInd'><span class='clNumRed'>51</span>Ed ecco, un di coloro ch’eran con lui, stesa la mano alla spada, la sfoderò; e percosso il servitore del sommo sacerdote, gli spiccò l’orecchio.</p>
<p class='clParInd'><span class='clNumRed'>52</span>Allora Gesù gli disse: Riponi la tua spada al suo posto, perché tutti quelli che prendon la spada, periscon per la spada.</p>
<p class='clParInd'><span class='clNumRed'>53</span>Credi tu forse ch’io non potrei pregare il Padre mio che mi manderebbe in quest’istante più di dodici legioni d’angeli?</p>
<p class='clParInd'><span class='clNumRed'>54</span>Come dunque si adempirebbero le Scritture, secondo le quali bisogna che così avvenga?</p>
<p class='clParInd'><span class='clNumRed'>55</span>In quel punto Gesù disse alle turbe: Voi siete usciti con spade e bastoni come contro ad un ladrone, per pigliarmi. Ogni giorno sedevo nel tempio ad insegnare, e voi non m’avete preso;</p>
<p class='clParInd'><span class='clNumRed'>56</span>ma tutto questo è avvenuto affinché si adempissero le scritture de’ profeti. Allora tutti i discepoli, lasciatolo, se ne fuggirono.</p>
<p class='clParInd'><span class='clNumRed'>57</span>Or quelli che aveano preso Gesù, lo menarono a Caiàfa, sommo sacerdote, presso il quale erano raunati gli scribi e gli anziani.</p>
<p class='clParInd'><span class='clNumRed'>58</span>E Pietro lo seguiva da lontano, finché giunsero alla corte del sommo sacerdote; ed entrato dentro, si pose a sedere con le guardie, per veder la fine.</p>
<p class='clParInd'><span class='clNumRed'>59</span>Or i capi sacerdoti e tutto il Sinedrio cercavano qualche falsa testimonianza contro a Gesù per farlo morire;</p>
<p class='clParInd'><span class='clNumRed'>60</span>e non ne trovavano alcuna, benché si fossero fatti avanti molti falsi testimoni.</p>
<p class='clParInd'><span class='clNumRed'>61</span>Finalmente, se ne fecero avanti due che dissero: Costui ha detto: Io posso disfare il tempio di Dio e riedificarlo in tre giorni.</p>
<p class='clParInd'><span class='clNumRed'>62</span>E il sommo sacerdote, levatosi in piedi, gli disse: Non rispondi tu nulla? Che testimoniano costoro contro a te? Ma Gesù taceva.</p>
<p class='clParInd'><span class='clNumRed'>63</span>E il sommo sacerdote gli disse: Ti scongiuro per l’Iddio vivente a dirci se tu se’ il Cristo, il Figliuol di Dio.</p>
<p class='clParInd'><span class='clNumRed'>64</span>Gesù gli rispose: Tu l’hai detto; anzi vi dico che da ora innanzi vedrete il Figliuol dell’uomo sedere alla destra della Potenza, e venire su le nuvole del cielo.</p>
<p class='clParInd'><span class='clNumRed'>65</span>Allora il sommo sacerdote si stracciò le vesti, dicendo: Egli ha bestemmiato; che bisogno abbiamo più di testimoni? Ecco, ora avete udita la sua bestemmia.</p>
<p class='clParInd'><span class='clNumRed'>66</span>Che ve ne pare? Ed essi, rispondendo, dissero: È reo di morte.</p>
<p class='clParInd'><span class='clNumRed'>67</span>Allora gli sputarono in viso e gli diedero de’ pugni; e altri lo schiaffeggiarono,</p>
<p class='clParInd'><span class='clNumRed'>68</span>dicendo: O Cristo profeta, indovinaci: Chi t’ha percosso?</p>
<p class='clParInd'><span class='clNumRed'>69</span>Pietro, intanto, stava seduto fuori nella corte; e una serva gli si accostò, dicendo: Anche tu eri con Gesù il Galileo.</p>
<p class='clParInd'><span class='clNumRed'>70</span>Ma egli lo negò davanti a tutti, dicendo: Non so quel che tu dica.</p>
<p class='clParInd'><span class='clNumRed'>71</span>E come fu uscito fuori nell’antiporto, un’altra lo vide e disse a coloro ch’eran quivi: Anche costui era con Gesù Nazareno.</p>
<p class='clParInd'><span class='clNumRed'>72</span>Ed egli daccapo lo negò giurando: Non conosco quell’uomo.</p>
<p class='clParInd'><span class='clNumRed'>73</span>Di lì a poco, gli astanti, accostatisi, dissero a Pietro: Per certo tu pure sei di quelli, perché anche la tua parlata ti dà a conoscere.</p>
<p class='clParInd'><span class='clNumRed'>74</span>Allora egli cominciò ad imprecare ed a giurare: Non conosco quell’uomo! E in quell’istante il gallo cantò.</p>
<p class='clParInd'><span class='clNumRed'>75</span>E Pietro si ricordò della parola di Gesù che gli aveva detto: Prima che il gallo canti, tu mi rinnegherai tre volte. E uscito fuori, pianse amaramente.</p>


</div>
</div>
</body>
</html>
