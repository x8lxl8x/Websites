<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4006.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4005.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4007.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 06</h1>

<p class='clParInd'><span class='clNumRed'>01</span>Guardatevi dal praticare la vostra giustizia nel cospetto degli uomini per esser osservati da loro; altrimenti non ne avrete premio presso il Padre vostro che è nei cieli.</p>
<p class='clParInd'><span class='clNumRed'>02</span>Quando dunque fai limosina, non far sonar la tromba dinanzi a te, come fanno gl’ipocriti nelle sinagoghe e nelle strade, per essere onorati dagli uomini. Io vi dico in verità che cotesto è il premio che ne hanno.</p>
<p class='clParInd'><span class='clNumRed'>03</span>Ma quando tu fai limosina, non sappia la tua sinistra quel che fa la destra,</p>
<p class='clParInd'><span class='clNumRed'>04</span>affinché la tua limosina si faccia in segreto; e il Padre tuo che vede nel segreto, te ne darà la ricompensa.</p>
<p class='clParInd'><span class='clNumRed'>05</span>E quando pregate, non siate come gl’ipocriti; poiché essi amano di fare orazione stando in piè nelle sinagoghe e ai canti delle piazze per esser veduti dagli uomini. Io vi dico in verità che cotesto è il premio che ne hanno.</p>
<p class='clParInd'><span class='clNumRed'>06</span>Ma tu, quando preghi, entra nella tua cameretta, e serratone l’uscio fa’ orazione al Padre tuo che è nel segreto; e il Padre tuo che vede nel segreto, te ne darà la ricompensa.</p>
<p class='clParInd'><span class='clNumRed'>07</span>E nel pregare non usate soverchie dicerie come fanno i pagani, i quali pensano d’essere esauditi per la moltitudine delle loro parole.</p>
<p class='clParInd'><span class='clNumRed'>08</span>Non li rassomigliate dunque, poiché il Padre vostro sa le cose di cui avete bisogno, prima che gliele chiediate.</p>
<p class='clParInd'><span class='clNumRed'>09</span>Voi dunque pregate così: Padre nostro che sei nei cieli, sia santificato il tuo nome;</p>
<p class='clParInd'><span class='clNumRed'>10</span>venga il tuo regno; sia fatta la tua volontà anche in terra com’è fatta nel cielo.</p>
<p class='clParInd'><span class='clNumRed'>11</span>Dacci oggi il nostro pane cotidiano;</p>
<p class='clParInd'><span class='clNumRed'>12</span>e rimettici i nostri debiti come anche noi li abbiamo rimessi ai nostri debitori;</p>
<p class='clParInd'><span class='clNumRed'>13</span>e non ci esporre alla tentazione, ma liberaci dal maligno.</p>
<p class='clParInd'><span class='clNumRed'>14</span>Perché se voi perdonate agli uomini i loro falli, il Padre vostro celeste perdonerà anche a voi;</p>
<p class='clParInd'><span class='clNumRed'>15</span>ma se voi non perdonate agli uomini, neppure il Padre vostro perdonerà i vostri falli.</p>
<p class='clParInd'><span class='clNumRed'>16</span>E quando digiunate, non siate mesti d’aspetto come gl’ipocriti; poiché essi si sfigurano la faccia per far vedere agli uomini che digiunano. Io vi dico in verità che cotesto è il premio che ne hanno.</p>
<p class='clParInd'><span class='clNumRed'>17</span>Ma tu, quando digiuni, ungiti il capo e lavati la faccia,</p>
<p class='clParInd'><span class='clNumRed'>18</span>affinché non apparisca agli uomini che tu digiuni, ma al Padre tuo che è nel segreto; e il Padre tuo, che vede nel segreto, te ne darà la ricompensa.</p>
<p class='clParInd'><span class='clNumRed'>19</span>Non vi fate tesori sulla terra, ove la tignola e la ruggine consumano, e dove i ladri sconficcano e rubano;</p>
<p class='clParInd'><span class='clNumRed'>20</span>ma fatevi tesori in cielo, ove né tignola né ruggine consumano, e dove i ladri non sconficcano né rubano.</p>
<p class='clParInd'><span class='clNumRed'>21</span>Perché dov’è il tuo tesoro, quivi sarà anche il tuo cuore.</p>
<p class='clParInd'><span class='clNumRed'>22</span>La lampada del corpo è l’occhio. Se dunque l’occhio tuo è sano, tutto il tuo corpo sarà illuminato;</p>
<p class='clParInd'><span class='clNumRed'>23</span>ma se l’occhio tuo è viziato, tutto il tuo corpo sarà nelle tenebre. Se dunque la luce che è in te è tenebre, esse tenebre quanto grandi saranno!</p>
<p class='clParInd'><span class='clNumRed'>24</span>Niuno può servire a due padroni; perché o odierà l’uno ed amerà l’altro, o si atterrà all’uno e sprezzerà l’altro. Voi non potete servire a Dio ed a Mammona.</p>
<p class='clParInd'><span class='clNumRed'>25</span>Perciò vi dico: Non siate con ansietà solleciti per la vita vostra di quel che mangerete o di quel che berrete; né per il vostro corpo, di che vi vestirete. Non è la vita più del nutrimento, e il corpo più del vestito?</p>
<p class='clParInd'><span class='clNumRed'>26</span>Guardate gli uccelli del cielo: non seminano, non mietono, non raccolgono in granai, e il Padre vostro celeste li nutrisce. Non siete voi assai più di loro?</p>
<p class='clParInd'><span class='clNumRed'>27</span>E chi di voi può con la sua sollecitudine aggiungere alla sua statura pure un cubito?</p>
<p class='clParInd'><span class='clNumRed'>28</span>E intorno al vestire, perché siete con ansietà solleciti? Considerate come crescono i gigli della campagna; essi non faticano e non filano;</p>
<p class='clParInd'><span class='clNumRed'>29</span>eppure io vi dico che nemmeno Salomone, con tutta la sua gloria, fu vestito come uno di loro.</p>
<p class='clParInd'><span class='clNumRed'>30</span>Or se Iddio riveste in questa maniera l’erba de’ campi che oggi è e domani è gettata nel forno, non vestirà Egli molto più voi, o gente di poca fede?</p>
<p class='clParInd'><span class='clNumRed'>31</span>Non siate dunque con ansietà solleciti, dicendo: Che mangeremo? che berremo? o di che ci vestiremo?</p>
<p class='clParInd'><span class='clNumRed'>32</span>Poiché sono i pagani che ricercano tutte queste cose; e il Padre vostro celeste sa che avete bisogno di tutte queste cose.</p>
<p class='clParInd'><span class='clNumRed'>33</span>Ma cercate prima il regno e la giustizia di Dio, e tutte queste cose vi saranno sopraggiunte.</p>
<p class='clParInd'><span class='clNumRed'>34</span>Non siate dunque con ansietà solleciti del domani; perché il domani sarà sollecito di se stesso. Basta a ciascun giorno il suo affanno.</p>


</div>
</div>
</body>
</html>
