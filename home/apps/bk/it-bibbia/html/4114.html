<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4114.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4113.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4115.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 14</h1>

<p class='clParInd'><span class='clNumRed'>01</span>Ora, due giorni dopo, era la pasqua e gli azzimi; e i capi sacerdoti e gli scribi cercavano il modo di pigliar Gesù con inganno ed ucciderlo;</p>
<p class='clParInd'><span class='clNumRed'>02</span>perché dicevano: Non lo facciamo durante la festa, che talora non vi sia qualche tumulto del popolo.</p>
<p class='clParInd'><span class='clNumRed'>03</span>Ed essendo egli in Betania, nella casa di Simone il lebbroso, mentre era a tavola, venne una donna che aveva un alabastro d’olio odorifero di nardo schietto, di gran prezzo; e rotto l’alabastro, glielo versò sul capo.</p>
<p class='clParInd'><span class='clNumRed'>04</span>E alcuni, sdegnatisi, dicevano fra loro: Perché s’è fatta questa perdita dell’olio?</p>
<p class='clParInd'><span class='clNumRed'>05</span>Questo olio si sarebbe potuto vendere più di trecento danari e darli ai poveri. E fremevano contro a lei.</p>
<p class='clParInd'><span class='clNumRed'>06</span>Ma Gesù disse: Lasciatela stare! Perché le date noia? Ella ha fatto un’azione buona inverso me.</p>
<p class='clParInd'><span class='clNumRed'>07</span>Poiché i poveri li avete sempre con voi; e quando vogliate, potete far loro del bene; ma me non mi avete sempre.</p>
<p class='clParInd'><span class='clNumRed'>08</span>Ella ha fatto ciò che per lei si poteva; ha anticipato d’ungere il mio corpo per la sepoltura.</p>
<p class='clParInd'><span class='clNumRed'>09</span>E in verità io vi dico che per tutto il mondo, dovunque sarà predicato l’evangelo, anche quello che costei ha fatto sarà raccontato, in memoria di lei.</p>
<p class='clParInd'><span class='clNumRed'>10</span>E Giuda Iscariot, uno dei dodici, andò dai capi sacerdoti per darglielo nelle mani.</p>
<p class='clParInd'><span class='clNumRed'>11</span>Ed essi, uditolo, si rallegrarono e promisero di dargli del danaro. Ed egli cercava il modo opportuno di tradirlo.</p>
<p class='clParInd'><span class='clNumRed'>12</span>E il primo giorno degli azzimi, quando si sacrificava la pasqua, i suoi discepoli gli dissero: Dove vuoi che andiamo ad apparecchiarti da mangiar la pasqua?</p>
<p class='clParInd'><span class='clNumRed'>13</span>Ed egli mandò due de’ suoi discepoli, e disse loro: Andate nella città, e vi verrà incontro un uomo che porterà una brocca d’acqua; seguitelo;</p>
<p class='clParInd'><span class='clNumRed'>14</span>e dove sarà entrato, dite al padron di casa: Il Maestro dice: Dov’è la mia stanza da mangiarvi la pasqua coi miei discepoli?</p>
<p class='clParInd'><span class='clNumRed'>15</span>Ed egli vi mostrerà di sopra una gran sala ammobiliata e pronta; quivi apparecchiate per noi.</p>
<p class='clParInd'><span class='clNumRed'>16</span>E i discepoli andarono e giunsero nella città e trovarono come egli avea lor detto, e apparecchiarono la pasqua.</p>
<p class='clParInd'><span class='clNumRed'>17</span>E quando fu sera Gesù venne co’ dodici.</p>
<p class='clParInd'><span class='clNumRed'>18</span>E mentre erano a tavola e mangiavano, Gesù disse: In verità io vi dico che uno di voi, il quale mangia meco, mi tradirà.</p>
<p class='clParInd'><span class='clNumRed'>19</span>Essi cominciarono ad attristarsi e a dirgli ad uno ad uno: Sono io desso?</p>
<p class='clParInd'><span class='clNumRed'>20</span>Ed egli disse loro: È uno dei dodici, che intinge meco nel piatto.</p>
<p class='clParInd'><span class='clNumRed'>21</span>Certo il Figliuol dell’uomo se ne va, com’è scritto di lui; ma guai a quell’uomo per cui il Figliuol dell’uomo è tradito! Ben sarebbe per quell’uomo di non esser nato!</p>
<p class='clParInd'><span class='clNumRed'>22</span>E mentre mangiavano, Gesù prese del pane; e fatta la benedizione, lo ruppe e lo diede loro e disse: Prendete, questo è il mio corpo.</p>
<p class='clParInd'><span class='clNumRed'>23</span>Poi, preso un calice e rese grazie, lo diede loro, e tutti ne bevvero.</p>
<p class='clParInd'><span class='clNumRed'>24</span>E disse loro: Questo è il mio sangue, il sangue del patto, il quale è sparso per molti.</p>
<p class='clParInd'><span class='clNumRed'>25</span>In verità io vi dico che non berrò più del frutto della vigna fino a quel giorno che lo berrò nuovo nel regno di Dio.</p>
<p class='clParInd'><span class='clNumRed'>26</span>E dopo ch’ebbero cantato l’inno, uscirono per andare al monte degli Ulivi.</p>
<p class='clParInd'><span class='clNumRed'>27</span>E Gesù disse loro: Voi tutti sarete scandalizzati; perché è scritto: Io percoterò il pastore e le pecore saranno disperse.</p>
<p class='clParInd'><span class='clNumRed'>28</span>Ma dopo che sarò risuscitato, vi precederò in Galilea.</p>
<p class='clParInd'><span class='clNumRed'>29</span>Ma Pietro gli disse: Quand’anche tutti fossero scandalizzati, io però non lo sarò.</p>
<p class='clParInd'><span class='clNumRed'>30</span>E Gesù gli disse: In verità io ti dico che tu, oggi, in questa stessa notte, avanti che il gallo abbia cantato due volte, mi rinnegherai tre volte.</p>
<p class='clParInd'><span class='clNumRed'>31</span>Ma egli vie più fermamente diceva: Quantunque mi convenisse morir teco non però ti rinnegherò. E lo stesso dicevano pure tutti gli altri.</p>
<p class='clParInd'><span class='clNumRed'>32</span>Poi vennero in un podere detto Getsemani; ed egli disse ai suoi discepoli: Sedete qui finché io abbia pregato.</p>
<p class='clParInd'><span class='clNumRed'>33</span>E prese seco Pietro e Giacomo e Giovanni e cominciò ad essere spaventato ed angosciato.</p>
<p class='clParInd'><span class='clNumRed'>34</span>E disse loro: L’anima mia è oppressa da tristezza mortale; rimanete qui e vegliate.</p>
<p class='clParInd'><span class='clNumRed'>35</span>E andato un poco innanzi, si gettò a terra; e pregava che, se fosse possibile, quell’ora passasse oltre da lui.</p>
<p class='clParInd'><span class='clNumRed'>36</span>E diceva: Abba, Padre! ogni cosa ti è possibile; allontana da me questo calice! Ma pure, non quello che io voglio, ma quello che tu vuoi.</p>
<p class='clParInd'><span class='clNumRed'>37</span>E venne, e li trovò che dormivano, e disse a Pietro: Simone, dormi tu? non sei stato capace di vegliare un’ora sola?</p>
<p class='clParInd'><span class='clNumRed'>38</span>Vegliate e pregate, affinché non cadiate in tentazione; ben è lo spirito pronto, ma la carne è debole.</p>
<p class='clParInd'><span class='clNumRed'>39</span>E di nuovo andò e pregò, dicendo le medesime parole.</p>
<p class='clParInd'><span class='clNumRed'>40</span>E tornato di nuovo, li trovò che dormivano perché gli occhi loro erano aggravati; e non sapevano che rispondergli.</p>
<p class='clParInd'><span class='clNumRed'>41</span>E venne la terza volta, e disse loro: Dormite pure oramai, e riposatevi! Basta! L’ora è venuta: ecco, il Figliuol dell’uomo è dato nelle mani dei peccatori.</p>
<p class='clParInd'><span class='clNumRed'>42</span>Levatevi, andiamo; ecco, colui che mi tradisce, è vicino.</p>
<p class='clParInd'><span class='clNumRed'>43</span>E in quell’istante, mentr’egli parlava ancora, arrivò Giuda, l’uno de’ dodici, e con lui una gran turba con ispade e bastoni, da parte de’ capi sacerdoti, degli scribi e degli anziani.</p>
<p class='clParInd'><span class='clNumRed'>44</span>Or colui che lo tradiva, avea dato loro un segnale, dicendo: Colui che bacerò è desso; pigliatelo e menatelo via sicuramente.</p>
<p class='clParInd'><span class='clNumRed'>45</span>E come fu giunto, subito si accostò a lui e disse: Maestro! e lo baciò.</p>
<p class='clParInd'><span class='clNumRed'>46</span>Allora quelli gli misero le mani addosso e lo presero;</p>
<p class='clParInd'><span class='clNumRed'>47</span>ma uno di coloro ch’erano quivi presenti, tratta la spada, percosse il servitore del sommo sacerdote, e gli spiccò l’orecchio.</p>
<p class='clParInd'><span class='clNumRed'>48</span>E Gesù, rivolto a loro, disse: Voi siete usciti con ispade e bastoni come contro ad un ladrone per pigliarmi.</p>
<p class='clParInd'><span class='clNumRed'>49</span>Ogni giorno ero fra voi insegnando nel tempio, e voi non mi avete preso; ma ciò è avvenuto, affinché le Scritture fossero adempiute.</p>
<p class='clParInd'><span class='clNumRed'>50</span>E tutti, lasciatolo, se ne fuggirono.</p>
<p class='clParInd'><span class='clNumRed'>51</span>Ed un certo giovane lo seguiva, avvolto in un panno lino sul nudo; e lo presero;</p>
<p class='clParInd'><span class='clNumRed'>52</span>ma egli, lasciando andare il panno lino, se ne fuggì ignudo.</p>
<p class='clParInd'><span class='clNumRed'>53</span>E menarono Gesù al sommo sacerdote; e s’adunarono tutti i capi sacerdoti e gli anziani e gli scribi.</p>
<p class='clParInd'><span class='clNumRed'>54</span>E Pietro lo avea seguito da lungi, fin dentro la corte del sommo sacerdote, ove stava a sedere con le guardie e si scaldava al fuoco.</p>
<p class='clParInd'><span class='clNumRed'>55</span>Or i capi sacerdoti e tutto il Sinedrio cercavano qualche testimonianza contro a Gesù per farlo morire; e non ne trovavano alcuna.</p>
<p class='clParInd'><span class='clNumRed'>56</span>Poiché molti deponevano il falso contro a lui; ma le testimonianze non erano concordi.</p>
<p class='clParInd'><span class='clNumRed'>57</span>Ed alcuni, levatisi, testimoniarono falsamente contro a lui dicendo:</p>
<p class='clParInd'><span class='clNumRed'>58</span>Noi l’abbiamo udito che diceva: Io disfarò questo tempio fatto di man d’uomo, e in tre giorni ne riedificherò un altro, che non sarà fatto di mano d’uomo.</p>
<p class='clParInd'><span class='clNumRed'>59</span>Ma neppur così la loro testimonianza era concorde.</p>
<p class='clParInd'><span class='clNumRed'>60</span>Allora il sommo sacerdote, levatosi in piè quivi in mezzo, domandò a Gesù: Non rispondi tu nulla? Che testimoniano costoro contro a te?</p>
<p class='clParInd'><span class='clNumRed'>61</span>Ma egli tacque e non rispose nulla. Daccapo il sommo sacerdote lo interrogò e gli disse: Sei tu il Cristo, il Figliuol del Benedetto?</p>
<p class='clParInd'><span class='clNumRed'>62</span>E Gesù disse: Sì, lo sono: e vedrete il Figliuol dell’uomo seduto alla destra della Potenza e venire sulle nuvole del cielo.</p>
<p class='clParInd'><span class='clNumRed'>63</span>Ed il sommo sacerdote, stracciatesi le vesti, disse: Che abbiam noi più bisogno di testimoni?</p>
<p class='clParInd'><span class='clNumRed'>64</span>Voi avete udito la bestemmia. Che ve ne pare? E tutti lo condannarono come reo di morte.</p>
<p class='clParInd'><span class='clNumRed'>65</span>Ed alcuni presero a sputargli addosso ed a velargli la faccia e a dargli dei pugni e a dirgli: Indovina, profeta! E le guardie presero a schiaffeggiarlo.</p>
<p class='clParInd'><span class='clNumRed'>66</span>Ed essendo Pietro giù nella corte, venne una delle serve del sommo sacerdote;</p>
<p class='clParInd'><span class='clNumRed'>67</span>e veduto Pietro che si scaldava, lo riguardò in viso e disse: Anche tu eri con Gesù Nazareno.</p>
<p class='clParInd'><span class='clNumRed'>68</span>Ma egli lo negò, dicendo: Io non so, né capisco quel che tu ti dica. Ed uscì fuori nell’antiporto, e il gallo cantò.</p>
<p class='clParInd'><span class='clNumRed'>69</span>E la serva, vedutolo, cominciò di nuovo a dire a quelli ch’eran quivi presenti: Costui è di quelli. Ma egli daccapo lo negò.</p>
<p class='clParInd'><span class='clNumRed'>70</span>E di nuovo, di lì a poco, quelli ch’erano quivi, dicevano a Pietro: Per certo tu sei di quelli, perché poi sei galileo.</p>
<p class='clParInd'><span class='clNumRed'>71</span>Ma egli prese ad imprecare ed a giurare: Non conosco quell’uomo che voi dite.</p>
<p class='clParInd'><span class='clNumRed'>72</span>E subito, per la seconda volta, il gallo cantò. E Pietro si ricordò della parola che Gesù gli aveva detta: Avanti che il gallo abbia cantato due volte, tu mi rinnegherai tre volte. Ed a questo pensiero si mise a piangere.</p>


</div>
</div>
</body>
</html>
