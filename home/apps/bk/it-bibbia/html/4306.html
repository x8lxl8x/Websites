<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4306.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4305.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4307.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Giovanni 06</h1>

<p class='clParInd'><span class='clNumRed'>01</span>Dopo queste cose, Gesù se ne andò all’altra riva del mar di Galilea, ch’è il mar di Tiberiade.</p>
<p class='clParInd'><span class='clNumRed'>02</span>E una gran moltitudine lo seguiva, perché vedeva i miracoli ch’egli faceva sugl’infermi.</p>
<p class='clParInd'><span class='clNumRed'>03</span>Ma Gesù salì sul monte e quivi si pose a sedere co’ suoi discepoli.</p>
<p class='clParInd'><span class='clNumRed'>04</span>Or la Pasqua, la festa de’ Giudei, era vicina.</p>
<p class='clParInd'><span class='clNumRed'>05</span>Gesù dunque, alzati gli occhi e vedendo che una gran folla veniva a lui, disse a Filippo: Dove comprerem noi del pane perché questa gente abbia da mangiare?</p>
<p class='clParInd'><span class='clNumRed'>06</span>Diceva così per provarlo; perché sapeva bene quel che stava per fare.</p>
<p class='clParInd'><span class='clNumRed'>07</span>Filippo gli rispose: Dugento denari di pane non bastano perché ciascun di loro n’abbia un pezzetto.</p>
<p class='clParInd'><span class='clNumRed'>08</span>Uno de’ suoi discepoli, Andrea, fratello di Simon Pietro, gli disse:</p>
<p class='clParInd'><span class='clNumRed'>09</span>V’è qui un ragazzo che ha cinque pani d’orzo e due pesci; ma che cosa sono per tanta gente?</p>
<p class='clParInd'><span class='clNumRed'>10</span>Gesù disse: Fateli sedere. Or v’era molt’erba in quel luogo. La gente dunque si sedette, ed eran circa cinquemila uomini.</p>
<p class='clParInd'><span class='clNumRed'>11</span>Gesù quindi prese i pani; e dopo aver rese grazie, li distribuì alla gente seduta; lo stesso fece de’ pesci, quanto volevano.</p>
<p class='clParInd'><span class='clNumRed'>12</span>E quando furon saziati, disse ai suoi discepoli: Raccogliete i pezzi avanzati, ché nulla se ne perda.</p>
<p class='clParInd'><span class='clNumRed'>13</span>Essi quindi li raccolsero, ed empiron dodici ceste di pezzi che di que’ cinque pani d’orzo erano avanzati a quelli che avean mangiato.</p>
<p class='clParInd'><span class='clNumRed'>14</span>La gente dunque, avendo veduto il miracolo che Gesù avea fatto, disse: Questi è certo il profeta che ha da venire al mondo.</p>
<p class='clParInd'><span class='clNumRed'>15</span>Gesù quindi, sapendo che stavan per venire a rapirlo per farlo re, si ritirò di nuovo sul monte, tutto solo.</p>
<p class='clParInd'><span class='clNumRed'>16</span>E quando fu sera, i suoi discepoli scesero al mare;</p>
<p class='clParInd'><span class='clNumRed'>17</span>e montati in una barca, si dirigevano all’altra riva, verso Capernaum. Già era buio, e Gesù non era ancora venuto a loro.</p>
<p class='clParInd'><span class='clNumRed'>18</span>E il mare era agitato, perché tirava un gran vento.</p>
<p class='clParInd'><span class='clNumRed'>19</span>Or com’ebbero vogato circa venticinque o trenta stadi, videro Gesù che camminava sul mare e s’accostava alla barca; ed ebbero paura.</p>
<p class='clParInd'><span class='clNumRed'>20</span>Ma egli disse loro: Son io, non temete.</p>
<p class='clParInd'><span class='clNumRed'>21</span>Essi dunque lo vollero prendere nella barca, e subito la barca toccò terra là dove eran diretti.</p>
<p class='clParInd'><span class='clNumRed'>22</span>La folla che era rimasta all’altra riva del mare, avea notato che non v’era quivi altro che una barca sola, e che Gesù non v’era entrato co’ suoi discepoli, ma che i discepoli eran partiti soli.</p>
<p class='clParInd'><span class='clNumRed'>23</span>Or altre barche eran giunte da Tiberiade, presso al luogo dove avean mangiato il pane dopo che il Signore avea reso grazie.</p>
<p class='clParInd'><span class='clNumRed'>24</span>La folla, dunque, quando l’indomani ebbe veduto che Gesù non era quivi, né che v’erano i suoi discepoli, montò in quelle barche, e venne a Capernaum in cerca di Gesù.</p>
<p class='clParInd'><span class='clNumRed'>25</span>E trovatolo di là dal mare, gli dissero: Maestro, quando se’ giunto qua?</p>
<p class='clParInd'><span class='clNumRed'>26</span>Gesù rispose loro e disse: In verità, in verità vi dico che voi mi cercate, non perché avete veduto de’ miracoli, ma perché avete mangiato de’ pani e siete stati saziati.</p>
<p class='clParInd'><span class='clNumRed'>27</span>Adopratevi non per il cibo che perisce, ma per il cibo che dura in vita eterna, il quale il Figliuol dell’uomo vi darà; poiché su lui il Padre, cioè Dio, ha apposto il proprio suggello.</p>
<p class='clParInd'><span class='clNumRed'>28</span>Essi dunque gli dissero: Che dobbiam fare per operare le opere di Dio?</p>
<p class='clParInd'><span class='clNumRed'>29</span>Gesù rispose e disse loro: Questa è l’opera di Dio: che crediate in colui che Egli ha mandato.</p>
<p class='clParInd'><span class='clNumRed'>30</span>Allora essi gli dissero: Qual segno fai tu dunque perché lo vediamo e ti crediamo? Che operi?</p>
<p class='clParInd'><span class='clNumRed'>31</span>I nostri padri mangiaron la manna nel deserto, com’è scritto: Egli diè loro da mangiare del pane venuto dal cielo.</p>
<p class='clParInd'><span class='clNumRed'>32</span>E Gesù disse loro: In verità vi dico che non Mosè vi ha dato il pane che vien dal cielo, ma il Padre mio vi dà il vero pane che viene dal cielo.</p>
<p class='clParInd'><span class='clNumRed'>33</span>Poiché il pan di Dio è quello che scende dal cielo, e dà vita al mondo. Essi quindi gli dissero:</p>
<p class='clParInd'><span class='clNumRed'>34</span>Signore, dacci sempre di codesto pane.</p>
<p class='clParInd'><span class='clNumRed'>35</span>Gesù disse loro: Io sono il pan della vita; chi viene a me non avrà fame, e chi crede in me non avrà mai sete.</p>
<p class='clParInd'><span class='clNumRed'>36</span>Ma io ve l’ho detto: Voi m’avete veduto, eppur non credete!</p>
<p class='clParInd'><span class='clNumRed'>37</span>Tutto quel che il Padre mi dà, verrà a me; e colui che viene a me, io non lo caccerò fuori;</p>
<p class='clParInd'><span class='clNumRed'>38</span>perché son disceso dal cielo per fare non la mia volontà, ma la volontà di Colui che mi ha mandato.</p>
<p class='clParInd'><span class='clNumRed'>39</span>E questa è la volontà di Colui che mi ha mandato: ch’io non perda nulla di tutto quel ch’Egli m’ha dato, ma che lo risusciti nell’ultimo giorno.</p>
<p class='clParInd'><span class='clNumRed'>40</span>Poiché questa è la volontà del Padre mio: che chiunque contempla il Figliuolo e crede in lui, abbia vita eterna; e io lo risusciterò nell’ultimo giorno.</p>
<p class='clParInd'><span class='clNumRed'>41</span>I Giudei perciò mormoravano di lui perché avea detto: Io sono il pane che è disceso dal cielo.</p>
<p class='clParInd'><span class='clNumRed'>42</span>E dicevano: Non è costui Gesù, il figliuol di Giuseppe, del quale conosciamo il padre e la madre? Come mai dice egli ora: Io son disceso dal cielo?</p>
<p class='clParInd'><span class='clNumRed'>43</span>Gesù rispose e disse loro: Non mormorate fra voi.</p>
<p class='clParInd'><span class='clNumRed'>44</span>Niuno può venire a me se non che il Padre, il quale mi ha mandato, lo attiri; e io lo risusciterò nell’ultimo giorno.</p>
<p class='clParInd'><span class='clNumRed'>45</span>È scritto nei profeti: E saranno tutti ammaestrati da Dio. Ogni uomo che ha udito il Padre ed ha imparato da lui, viene a me.</p>
<p class='clParInd'><span class='clNumRed'>46</span>Non che alcuno abbia veduto il Padre, se non colui che è da Dio; egli ha veduto il Padre.</p>
<p class='clParInd'><span class='clNumRed'>47</span>In verità, in verità io vi dico: Chi crede ha vita eterna.</p>
<p class='clParInd'><span class='clNumRed'>48</span>Io sono il pan della vita.</p>
<p class='clParInd'><span class='clNumRed'>49</span>I vostri padri mangiarono la manna nel deserto e morirono.</p>
<p class='clParInd'><span class='clNumRed'>50</span>Questo è il pane che discende dal cielo, affinché chi ne mangia non muoia.</p>
<p class='clParInd'><span class='clNumRed'>51</span>Io sono il pane vivente, che è disceso dal cielo; se uno mangia di questo pane vivrà in eterno; e il pane che darò è la mia carne, che darò per la vita del mondo.</p>
<p class='clParInd'><span class='clNumRed'>52</span>I Giudei dunque disputavano fra di loro, dicendo: Come mai può costui darci a mangiare la sua carne?</p>
<p class='clParInd'><span class='clNumRed'>53</span>Perciò Gesù disse loro: In verità, in verità io vi dico che se non mangiate la carne del Figliuol dell’uomo e non bevete il suo sangue, non avete la vita in voi.</p>
<p class='clParInd'><span class='clNumRed'>54</span>Chi mangia la mia carne e beve il mio sangue ha vita eterna; e io lo risusciterò nell’ultimo giorno.</p>
<p class='clParInd'><span class='clNumRed'>55</span>Perché la mia carne è vero cibo e il mio sangue è vera bevanda.</p>
<p class='clParInd'><span class='clNumRed'>56</span>Chi mangia la mia carne e beve il mio sangue dimora in me, ed io in lui.</p>
<p class='clParInd'><span class='clNumRed'>57</span>Come il vivente Padre mi ha mandato e io vivo a cagion del Padre, così chi mi mangia vivrà anch’egli a cagion di me.</p>
<p class='clParInd'><span class='clNumRed'>58</span>Questo è il pane che è disceso dal cielo; non qual era quello che i padri mangiarono e morirono; chi mangia di questo pane vivrà in eterno.</p>
<p class='clParInd'><span class='clNumRed'>59</span>Queste cose disse Gesù, insegnando nella sinagoga di Capernaum.</p>
<p class='clParInd'><span class='clNumRed'>60</span>Onde molti dei suoi discepoli, udite che l’ebbero, dissero: Questo parlare è duro; chi lo può ascoltare?</p>
<p class='clParInd'><span class='clNumRed'>61</span>Ma Gesù, conoscendo in se stesso che i suoi discepoli mormoravan di ciò, disse loro: Questo vi scandalizza?</p>
<p class='clParInd'><span class='clNumRed'>62</span>E che sarebbe se vedeste il Figliuol dell’uomo ascendere dov’era prima?</p>
<p class='clParInd'><span class='clNumRed'>63</span>È lo spirito quel che vivifica; la carne non giova nulla; le parole che vi ho dette, sono spirito e vita.</p>
<p class='clParInd'><span class='clNumRed'>64</span>Ma fra voi ve ne sono alcuni che non credono. Poiché Gesù sapeva fin da principio chi eran quelli che non credevano, e chi era colui che lo tradirebbe.</p>
<p class='clParInd'><span class='clNumRed'>65</span>E diceva: Per questo v’ho detto che niuno può venire a me, se non gli è dato dal Padre.</p>
<p class='clParInd'><span class='clNumRed'>66</span>D’allora molti de’ suoi discepoli si ritrassero indietro e non andavan più con lui.</p>
<p class='clParInd'><span class='clNumRed'>67</span>Perciò Gesù disse ai dodici: Non ve ne volete andare anche voi?</p>
<p class='clParInd'><span class='clNumRed'>68</span>Simon Pietro gli rispose: Signore, a chi ce ne andremmo noi? Tu hai parole di vita eterna;</p>
<p class='clParInd'><span class='clNumRed'>69</span>e noi abbiam creduto ed abbiam conosciuto che tu sei il Santo di Dio.</p>
<p class='clParInd'><span class='clNumRed'>70</span>Gesù rispose loro: Non ho io scelto voi dodici? Eppure, un di voi è un diavolo.</p>
<p class='clParInd'><span class='clNumRed'>71</span>Or egli parlava di Giuda, figliuol di Simone Iscariota, perché era lui, uno di quei dodici, che lo dovea tradire.</p>


</div>
</div>
</body>
</html>
