<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4027.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4026.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4028.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 27</h1>

<p class='clParInd'><span class='clNumRed'>01</span>Poi, venuta la mattina, tutti i capi sacerdoti e gli anziani del popolo tennero consiglio contro a Gesù per farlo morire.</p>
<p class='clParInd'><span class='clNumRed'>02</span>E legatolo, lo menarono via e lo consegnarono a Pilato, il governatore.</p>
<p class='clParInd'><span class='clNumRed'>03</span>Allora Giuda, che l’avea tradito, vedendo che Gesù era stato condannato, si pentì, e riportò i trenta sicli d’argento ai capi sacerdoti ed agli anziani,</p>
<p class='clParInd'><span class='clNumRed'>04</span>dicendo: Ho peccato, tradendo il sangue innocente. Ma essi dissero: Che c’importa?</p>
<p class='clParInd'><span class='clNumRed'>05</span>Pensaci tu. Ed egli, lanciati i sicli nel tempio, s’allontanò e andò ad impiccarsi.</p>
<p class='clParInd'><span class='clNumRed'>06</span>Ma i capi sacerdoti, presi quei sicli, dissero: Non è lecito metterli nel tesoro delle offerte, perché son prezzo di sangue.</p>
<p class='clParInd'><span class='clNumRed'>07</span>E tenuto consiglio, comprarono con quel danaro il campo del vasaio da servir di sepoltura ai forestieri.</p>
<p class='clParInd'><span class='clNumRed'>08</span>Perciò quel campo, fino al dì d’oggi, è stato chiamato: Campo di sangue.</p>
<p class='clParInd'><span class='clNumRed'>09</span>Allora s’adempì quel che fu detto dal profeta Geremia: E presero i trenta sicli d’argento, prezzo di colui ch’era stato messo a prezzo, messo a prezzo dai figliuoli d’Israele;</p>
<p class='clParInd'><span class='clNumRed'>10</span>e li dettero per il campo del vasaio, come me l’avea ordinato il Signore.</p>
<p class='clParInd'><span class='clNumRed'>11</span>Or Gesù comparve davanti al governatore; e il governatore lo interrogò, dicendo: Sei tu il re de’ Giudei? E Gesù gli disse: Sì, lo sono.</p>
<p class='clParInd'><span class='clNumRed'>12</span>E accusato da’ capi sacerdoti e dagli anziani, non rispose nulla.</p>
<p class='clParInd'><span class='clNumRed'>13</span>Allora Pilato gli disse: Non odi tu quante cose testimoniano contro di te?</p>
<p class='clParInd'><span class='clNumRed'>14</span>Ma egli non gli rispose neppure una parola; talché il governatore se ne maravigliava grandemente.</p>
<p class='clParInd'><span class='clNumRed'>15</span>Or ogni festa di Pasqua il governatore soleva liberare alla folla un carcerato, qualunque ella volesse.</p>
<p class='clParInd'><span class='clNumRed'>16</span>Avevano allora un carcerato famigerato, di nome Barabba.</p>
<p class='clParInd'><span class='clNumRed'>17</span>Essendo dunque radunati, Pilato domandò loro: Chi volete che vi liberi, Barabba, o Gesù detto Cristo?</p>
<p class='clParInd'><span class='clNumRed'>18</span>Poiché egli sapeva che glielo avevano consegnato per invidia.</p>
<p class='clParInd'><span class='clNumRed'>19</span>Or mentre egli sedeva in tribunale, la moglie gli mandò a dire: Non aver nulla che fare con quel giusto, perché oggi ho sofferto molto in sogno a cagion di lui.</p>
<p class='clParInd'><span class='clNumRed'>20</span>Ma i capi sacerdoti e gli anziani persuasero le turbe a chieder Barabba e far perire Gesù.</p>
<p class='clParInd'><span class='clNumRed'>21</span>E il governatore prese a dir loro: Qual de’ due volete che vi liberi? E quelli dissero: Barabba.</p>
<p class='clParInd'><span class='clNumRed'>22</span>E Pilato a loro: Che farò dunque di Gesù detto Cristo? Tutti risposero: Sia crocifisso.</p>
<p class='clParInd'><span class='clNumRed'>23</span>Ma pure, riprese egli, che male ha fatto? Ma quelli vie più gridavano: Sia crocifisso!</p>
<p class='clParInd'><span class='clNumRed'>24</span>E Pilato, vedendo che non riusciva a nulla, ma che si sollevava un tumulto, prese dell’acqua e si lavò le mani in presenza della moltitudine, dicendo: Io sono innocente del sangue di questo giusto; pensateci voi.</p>
<p class='clParInd'><span class='clNumRed'>25</span>E tutto il popolo, rispondendo, disse: Il suo sangue sia sopra noi e sopra i nostri figliuoli.</p>
<p class='clParInd'><span class='clNumRed'>26</span>Allora egli liberò loro Barabba; e dopo aver fatto flagellare Gesù, lo consegnò perché fosse crocifisso.</p>
<p class='clParInd'><span class='clNumRed'>27</span>Allora i soldati del governatore, tratto Gesù nel pretorio, radunarono attorno a lui tutta la coorte.</p>
<p class='clParInd'><span class='clNumRed'>28</span>E spogliatolo, gli misero addosso un manto scarlatto;</p>
<p class='clParInd'><span class='clNumRed'>29</span>e intrecciata una corona di spine, gliela misero sul capo, e una canna nella man destra; e inginocchiatisi dinanzi a lui, lo beffavano, dicendo: Salve, re de’ Giudei!</p>
<p class='clParInd'><span class='clNumRed'>30</span>E sputatogli addosso, presero la canna, e gli percotevano il capo.</p>
<p class='clParInd'><span class='clNumRed'>31</span>E dopo averlo schernito, lo spogliarono del manto, e lo rivestirono delle sue vesti; poi lo menaron via per crocifiggerlo.</p>
<p class='clParInd'><span class='clNumRed'>32</span>Or nell’uscire trovarono un Cireneo chiamato Simone, e lo costrinsero a portar la croce di Gesù.</p>
<p class='clParInd'><span class='clNumRed'>33</span>E venuti ad un luogo detto Golgota, che vuol dire: Luogo del teschio, gli dettero a bere del vino mescolato con fiele;</p>
<p class='clParInd'><span class='clNumRed'>34</span>ma Gesù, assaggiatolo, non volle berne.</p>
<p class='clParInd'><span class='clNumRed'>35</span>Poi, dopo averlo crocifisso, spartirono i suoi vestimenti, tirando a sorte;</p>
<p class='clParInd'><span class='clNumRed'>36</span>e postisi a sedere, gli facevan quivi la guardia.</p>
<p class='clParInd'><span class='clNumRed'>37</span>E al disopra del capo gli posero scritto il motivo della condanna: QUESTO È GESÙ IL RE DE’ GIUDEI.</p>
<p class='clParInd'><span class='clNumRed'>38</span>Allora furon con lui crocifissi due ladroni, uno a destra e l’altro a sinistra.</p>
<p class='clParInd'><span class='clNumRed'>39</span>E coloro che passavano di lì, lo ingiuriavano, scotendo il capo e dicendo:</p>
<p class='clParInd'><span class='clNumRed'>40</span>Tu che disfai il tempio e in tre giorni lo riedifichi, salva te stesso, se tu sei Figliuol di Dio, e scendi giù di croce!</p>
<p class='clParInd'><span class='clNumRed'>41</span>Similmente, i capi sacerdoti con gli scribi e gli anziani, beffandosi, dicevano:</p>
<p class='clParInd'><span class='clNumRed'>42</span>Ha salvato altri e non può salvar se stesso! Da che è il re d’Israele, scenda ora giù di croce, e noi crederemo in lui.</p>
<p class='clParInd'><span class='clNumRed'>43</span>S’è confidato in Dio; lo liberi ora, s’Ei lo gradisce, poiché ha detto: Son Figliuol di Dio.</p>
<p class='clParInd'><span class='clNumRed'>44</span>E nello stesso modo lo vituperavano anche i ladroni crocifissi con lui.</p>
<p class='clParInd'><span class='clNumRed'>45</span>Or dall’ora sesta si fecero tenebre per tutto il paese, fino all’ora nona.</p>
<p class='clParInd'><span class='clNumRed'>46</span>E verso l’ora nona, Gesù gridò con gran voce: Elì, Elì, lamà sabactanì? cioè: Dio mio, Dio mio, perché mi hai abbandonato?</p>
<p class='clParInd'><span class='clNumRed'>47</span>Ma alcuni degli astanti, udito ciò, dicevano: Costui chiama Elia.</p>
<p class='clParInd'><span class='clNumRed'>48</span>E subito un di loro corse a prendere una spugna; e inzuppatala d’aceto e postala in cima ad una canna, gli die’ da bere.</p>
<p class='clParInd'><span class='clNumRed'>49</span>Ma gli altri dicevano; Lascia, vediamo se Elia viene a salvarlo.</p>
<p class='clParInd'><span class='clNumRed'>50</span>E Gesù, avendo di nuovo gridato con gran voce, rendé lo spirito.</p>
<p class='clParInd'><span class='clNumRed'>51</span>Ed ecco, la cortina del tempio si squarciò in due, da cima a fondo, e la terra tremò, e le rocce si schiantarono,</p>
<p class='clParInd'><span class='clNumRed'>52</span>e le tombe s’aprirono, e molti corpi de’ santi che dormivano, risuscitarono;</p>
<p class='clParInd'><span class='clNumRed'>53</span>ed usciti dai sepolcri dopo la risurrezione di lui, entrarono nella santa città, ed apparvero a molti.</p>
<p class='clParInd'><span class='clNumRed'>54</span>E il centurione e quelli che con lui facean la guardia a Gesù, visto il terremoto e le cose avvenute, temettero grandemente, dicendo: Veramente, costui era Figliuol di Dio.</p>
<p class='clParInd'><span class='clNumRed'>55</span>Ora quivi erano molte donne che guardavano da lontano, le quali avean seguitato Gesù dalla Galilea per assisterlo;</p>
<p class='clParInd'><span class='clNumRed'>56</span>tra le quali erano Maria Maddalena, e Maria madre di Giacomo e di Jose, e la madre de’ figliuoli di Zebedeo.</p>
<p class='clParInd'><span class='clNumRed'>57</span>Poi, fattosi sera, venne un uomo ricco di Arimatea, chiamato Giuseppe, il quale era divenuto anch’egli discepolo di Gesù.</p>
<p class='clParInd'><span class='clNumRed'>58</span>Questi, presentatosi a Pilato, chiese il corpo di Gesù. Allora Pilato comandò che il corpo gli fosse rilasciato.</p>
<p class='clParInd'><span class='clNumRed'>59</span>E Giuseppe, preso il corpo, lo involse in un panno lino netto,</p>
<p class='clParInd'><span class='clNumRed'>60</span>e lo pose nella propria tomba nuova, che aveva fatta scavar nella roccia, e dopo aver rotolata una gran pietra contro l’apertura del sepolcro, se ne andò.</p>
<p class='clParInd'><span class='clNumRed'>61</span>Or Maria Maddalena e l’altra Maria eran quivi, sedute dirimpetto al sepolcro.</p>
<p class='clParInd'><span class='clNumRed'>62</span>E l’indomani, che era il giorno successivo alla Preparazione, i capi sacerdoti ed i Farisei si radunarono presso Pilato, dicendo:</p>
<p class='clParInd'><span class='clNumRed'>63</span>Signore, ci siamo ricordati che quel seduttore, mentre viveva ancora, disse: Dopo tre giorni, risusciterò.</p>
<p class='clParInd'><span class='clNumRed'>64</span>Ordina dunque che il sepolcro sia sicuramente custodito fino al terzo giorno; che talora i suoi discepoli non vengano a rubarlo e dicano al popolo: È risuscitato dai morti; così l’ultimo inganno sarebbe peggiore del primo.</p>
<p class='clParInd'><span class='clNumRed'>65</span>Pilato disse loro: Avete una guardia: andate, assicuratevi come credete.</p>
<p class='clParInd'><span class='clNumRed'>66</span>Ed essi andarono ad assicurare il sepolcro, sigillando la pietra, e mettendovi la guardia.</p>


</div>
</div>
</body>
</html>
