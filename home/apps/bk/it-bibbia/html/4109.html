<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4109.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4108.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4110.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 09</h1>

<p class='clParInd'><span class='clNumRed'>01</span>E diceva loro: In verità io vi dico che alcuni di coloro che son qui presenti non gusteranno la morte, finché non abbian visto il regno di Dio venuto con potenza.</p>
<p class='clParInd'><span class='clNumRed'>02</span>Sei giorni dopo, Gesù prese seco Pietro e Giacomo e Giovanni e li condusse soli, in disparte, sopra un alto monte.</p>
<p class='clParInd'><span class='clNumRed'>03</span>E fu trasfigurato in presenza loro; e i suoi vestiti divennero sfolgoranti, candidissimi, di un tal candore che niun lavator di panni sulla terra può dare.</p>
<p class='clParInd'><span class='clNumRed'>04</span>Ed apparve loro Elia con Mosè, i quali stavano conversando con Gesù.</p>
<p class='clParInd'><span class='clNumRed'>05</span>E Pietro rivoltosi a Gesù: Maestro, disse, egli è bene che stiamo qui; facciamo tre tende; una per te, una per Mosè, ed una per Elia.</p>
<p class='clParInd'><span class='clNumRed'>06</span>Poiché non sapeva che cosa dire, perché erano stati presi da spavento.</p>
<p class='clParInd'><span class='clNumRed'>07</span>E venne una nuvola che li coperse della sua ombra; e dalla nuvola una voce: Questo è il mio diletto figliuolo; ascoltatelo.</p>
<p class='clParInd'><span class='clNumRed'>08</span>E ad un tratto, guardatisi attorno, non videro più alcuno con loro, se non Gesù solo.</p>
<p class='clParInd'><span class='clNumRed'>09</span>Or come scendevano dal monte, egli ordinò loro di non raccontare ad alcuno le cose che aveano vedute, se non quando il Figliuol dell’uomo sarebbe risuscitato dai morti.</p>
<p class='clParInd'><span class='clNumRed'>10</span>Ed essi tennero in sé la cosa, domandandosi fra loro che cosa fosse quel risuscitare dai morti.</p>
<p class='clParInd'><span class='clNumRed'>11</span>Poi gli chiesero: Perché dicono gli scribi che prima deve venir Elia?</p>
<p class='clParInd'><span class='clNumRed'>12</span>Ed egli disse loro: Elia deve venir prima e ristabilire ogni cosa; e come mai è egli scritto del Figliuol dell’uomo che egli ha da patir molte cose e da essere sprezzato?</p>
<p class='clParInd'><span class='clNumRed'>13</span>Ma io vi dico che Elia è già venuto, ed anche gli hanno fatto quello che hanno voluto, com’è scritto di lui.</p>
<p class='clParInd'><span class='clNumRed'>14</span>E venuti ai discepoli, videro intorno a loro una gran folla, e degli scribi che discutevan con loro.</p>
<p class='clParInd'><span class='clNumRed'>15</span>E subito tutta la folla, veduto Gesù, sbigottì e accorse a salutarlo.</p>
<p class='clParInd'><span class='clNumRed'>16</span>Ed egli domandò loro: Di che discutete voi con loro?</p>
<p class='clParInd'><span class='clNumRed'>17</span>E uno della folla gli rispose: Maestro, io t’ho menato il mio figliuolo che ha uno spirito mutolo;</p>
<p class='clParInd'><span class='clNumRed'>18</span>e dovunque esso lo prende, lo atterra; ed egli schiuma, stride dei denti e rimane stecchito. Ho detto a’ tuoi discepoli che lo cacciassero, ma non hanno potuto.</p>
<p class='clParInd'><span class='clNumRed'>19</span>E Gesù, rispondendo, disse loro: O generazione incredula! Fino a quando sarò io con voi? Fino a quando vi sopporterò? Menatemelo.</p>
<p class='clParInd'><span class='clNumRed'>20</span>E glielo menarono; e come vide Gesù, subito lo spirito lo torse in convulsione; e caduto in terra, si rotolava schiumando. E Gesù domandò al padre:</p>
<p class='clParInd'><span class='clNumRed'>21</span>Da quanto tempo gli avviene questo? Ed egli disse:</p>
<p class='clParInd'><span class='clNumRed'>22</span>Dalla sua infanzia e spesse volte l’ha gettato anche nel fuoco e nell’acqua per farlo perire; ma tu, se ci puoi qualcosa, abbi pietà di noi ed aiutaci.</p>
<p class='clParInd'><span class='clNumRed'>23</span>E Gesù: Dici: Se puoi?! Ogni cosa è possibile a chi crede.</p>
<p class='clParInd'><span class='clNumRed'>24</span>E subito il padre del fanciullo esclamò: Io credo; sovvieni alla mia incredulità.</p>
<p class='clParInd'><span class='clNumRed'>25</span>E Gesù, vedendo che la folla accorreva, sgridò lo spirito immondo, dicendogli: Spirito muto e sordo, io tel comando, esci da lui e non entrar più in lui.</p>
<p class='clParInd'><span class='clNumRed'>26</span>E lo spirito, gridando e straziandolo forte, uscì; e il fanciullo rimase come morto; talché quasi tutti dicevano: È morto.</p>
<p class='clParInd'><span class='clNumRed'>27</span>Ma Gesù lo sollevò, ed egli si rizzò in piè.</p>
<p class='clParInd'><span class='clNumRed'>28</span>E quando Gesù fu entrato in casa, i suoi discepoli gli domandarono in privato: Perché non abbiam potuto cacciarlo noi?</p>
<p class='clParInd'><span class='clNumRed'>29</span>Ed egli disse loro: Cotesta specie di spiriti non si può far uscire in altro modo che con la preghiera.</p>
<p class='clParInd'><span class='clNumRed'>30</span>Poi, essendosi partiti di là, traversarono la Galilea; e Gesù non voleva che alcuno lo sapesse.</p>
<p class='clParInd'><span class='clNumRed'>31</span>Poich’egli ammaestrava i suoi discepoli, e diceva loro: Il Figliuol dell’uomo sta per esser dato nelle mani degli uomini ed essi l’uccideranno; e tre giorni dopo essere stato ucciso, risusciterà.</p>
<p class='clParInd'><span class='clNumRed'>32</span>Ma essi non intendevano il suo dire e temevano d’interrogarlo.</p>
<p class='clParInd'><span class='clNumRed'>33</span>E vennero a Capernaum; e quand’egli fu in casa, domandò loro: Di che discorrevate per via?</p>
<p class='clParInd'><span class='clNumRed'>34</span>Ed essi tacevano, perché per via aveano questionato fra loro chi fosse il maggiore.</p>
<p class='clParInd'><span class='clNumRed'>35</span>Ed egli postosi a sedere, chiamò i dodici e disse loro: Se alcuno vuol essere il primo, dovrà essere l’ultimo di tutti e il servitor di tutti.</p>
<p class='clParInd'><span class='clNumRed'>36</span>E preso un piccolo fanciullo, lo pose in mezzo a loro; e recatoselo in braccio disse loro:</p>
<p class='clParInd'><span class='clNumRed'>37</span>Chiunque riceve uno di tali piccoli fanciulli nel nome mio, riceve me; e chiunque riceve me, non riceve me, ma colui che mi ha mandato.</p>
<p class='clParInd'><span class='clNumRed'>38</span>Giovanni gli disse: Maestro, noi abbiam veduto uno che cacciava i demonî nel nome tuo, il quale non ci seguita; e glielo abbiamo vietato perché non ci seguitava.</p>
<p class='clParInd'><span class='clNumRed'>39</span>Ma Gesù disse: Non glielo vietate, poiché non v’è alcuno che faccia qualche opera potente nel mio nome, e che subito dopo possa dir male di me.</p>
<p class='clParInd'><span class='clNumRed'>40</span>Poiché chi non è contro a noi, è per noi.</p>
<p class='clParInd'><span class='clNumRed'>41</span>Perché chiunque vi avrà dato a bere un bicchier d’acqua in nome mio perché siete di Cristo, in verità vi dico che non perderà punto il suo premio.</p>
<p class='clParInd'><span class='clNumRed'>42</span>E chiunque avrà scandalizzato uno di questi piccoli che credono, meglio sarebbe per lui che gli fosse messa al collo una macina da mulino, e fosse gettato in mare.</p>
<p class='clParInd'><span class='clNumRed'>43</span>E se la tua mano ti fa intoppare, mozzala; meglio è per te entrar monco nella vita,</p>
<p class='clParInd'><span class='clNumRed'>44</span>che aver due mani e andartene nella geenna, nel fuoco inestinguibile.</p>
<p class='clParInd'><span class='clNumRed'>45</span>E se il tuo piede ti fa intoppare, mozzalo; meglio è per te entrar zoppo nella vita,</p>
<p class='clParInd'><span class='clNumRed'>46</span>che aver due piedi ed esser gittato nella geenna.</p>
<p class='clParInd'><span class='clNumRed'>47</span>E se l’occhio tuo ti fa intoppare, cavalo; meglio è per te entrar con un occhio solo nel regno di Dio, che aver due occhi ed esser gittato nella geenna,</p>
<p class='clParInd'><span class='clNumRed'>48</span>dove il verme loro non muore ed il fuoco non si spegne.</p>
<p class='clParInd'><span class='clNumRed'>49</span>Poiché ognuno sarà salato con fuoco.</p>
<p class='clParInd'><span class='clNumRed'>50</span>Il sale è buono; ma se il sale diventa insipido, con che gli darete sapore? (9:51) Abbiate del sale in voi stessi e state in pace gli uni con gli altri.</p>


</div>
</div>
</body>
</html>
