<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4116.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4115.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4201.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 16</h1>

<p class='clParInd'><span class='clNumRed'>01</span>E passato il sabato, Maria Maddalena e Maria madre di Giacomo e Salome comprarono degli aromi per andare a imbalsamar Gesù.</p>
<p class='clParInd'><span class='clNumRed'>02</span>E la mattina del primo giorno della settimana, molto per tempo, vennero al sepolcro sul levar del sole.</p>
<p class='clParInd'><span class='clNumRed'>03</span>E dicevano tra loro: Chi ci rotolerà la pietra dell’apertura del sepolcro?</p>
<p class='clParInd'><span class='clNumRed'>04</span>E alzati gli occhi, videro che la pietra era stata rotolata; ed era pur molto grande.</p>
<p class='clParInd'><span class='clNumRed'>05</span>Ed essendo entrate nel sepolcro, videro un giovinetto, seduto a destra, vestito d’una veste bianca, e furono spaventate.</p>
<p class='clParInd'><span class='clNumRed'>06</span>Ma egli disse loro: Non vi spaventate! Voi cercate Gesù il Nazareno che è stato crocifisso; egli è risuscitato; non è qui; ecco il luogo dove l’aveano posto.</p>
<p class='clParInd'><span class='clNumRed'>07</span>Ma andate a dire ai suoi discepoli ed a Pietro, ch’egli vi precede in Galilea; quivi lo vedrete, come v’ha detto.</p>
<p class='clParInd'><span class='clNumRed'>08</span>Ed esse, uscite, fuggiron via dal sepolcro, perché eran prese da tremito e da stupore, e non dissero nulla ad alcuno, perché aveano paura.</p>
<p class='clParInd'><span class='clNumRed'>09</span>Or Gesù, essendo risuscitato la mattina del primo giorno della settimana, apparve prima a Maria Maddalena, dalla quale avea cacciato sette demonî.</p>
<p class='clParInd'><span class='clNumRed'>10</span>Costei andò ad annunziarlo a coloro ch’erano stati con lui, i quali facean cordoglio e piangevano.</p>
<p class='clParInd'><span class='clNumRed'>11</span>Ed essi, udito ch’egli viveva ed era stato veduto da lei, non lo credettero.</p>
<p class='clParInd'><span class='clNumRed'>12</span>Or dopo questo, apparve in altra forma a due di loro ch’erano in cammino per andare ai campi;</p>
<p class='clParInd'><span class='clNumRed'>13</span>e questi andarono ad annunziarlo agli altri; ma neppure a quelli credettero.</p>
<p class='clParInd'><span class='clNumRed'>14</span>Di poi, apparve agli undici, mentre erano a tavola; e li rimproverò della loro incredulità e durezza di cuore, perché non avean creduto a quelli che l’avean veduto risuscitato.</p>
<p class='clParInd'><span class='clNumRed'>15</span>E disse loro: Andate per tutto il mondo e predicate l’evangelo ad ogni creatura.</p>
<p class='clParInd'><span class='clNumRed'>16</span>Chi avrà creduto e sarà stato battezzato sarà salvato; ma chi non avrà creduto sarà condannato.</p>
<p class='clParInd'><span class='clNumRed'>17</span>Or questi sono i segni che accompagneranno coloro che avranno creduto: nel nome mio cacceranno i demonî; parleranno in lingue nuove;</p>
<p class='clParInd'><span class='clNumRed'>18</span>prenderanno in mano dei serpenti; e se pur bevessero alcunché di mortifero, non ne avranno alcun male; imporranno le mani agl’infermi ed essi guariranno.</p>
<p class='clParInd'><span class='clNumRed'>19</span>Il Signor Gesù dunque, dopo aver loro parlato, fu assunto nel cielo, e sedette alla destra di Dio.</p>
<p class='clParInd'><span class='clNumRed'>20</span>E quelli se ne andarono a predicare da per tutto, operando il Signore con essi e confermando la Parola coi segni che l’accompagnavano.</p>


</div>
</div>
</body>
</html>
