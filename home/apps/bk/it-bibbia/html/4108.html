<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4108.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4107.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4109.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Marco 08</h1>

<p class='clParInd'><span class='clNumRed'>01</span>In que’ giorni, essendo di nuovo la folla grandissima, e non avendo ella da mangiare, Gesù, chiamati a sé i discepoli, disse loro:</p>
<p class='clParInd'><span class='clNumRed'>02</span>Io ho pietà di questa moltitudine; poiché già da tre giorni sta con me e non ha da mangiare.</p>
<p class='clParInd'><span class='clNumRed'>03</span>E se li rimando a casa digiuni, verranno meno per via; e ve n’hanno alcuni che son venuti da lontano.</p>
<p class='clParInd'><span class='clNumRed'>04</span>E i suoi discepoli gli risposero: Come si potrebbe mai saziarli di pane qui, in un deserto?</p>
<p class='clParInd'><span class='clNumRed'>05</span>Ed egli domandò loro: Quanti pani avete? Essi dissero: Sette.</p>
<p class='clParInd'><span class='clNumRed'>06</span>Ed egli ordinò alla folla di accomodarsi per terra; e presi i sette pani, dopo aver rese grazie, li spezzò e diede ai discepoli perché li ponessero dinanzi alla folla; ed essi li posero.</p>
<p class='clParInd'><span class='clNumRed'>07</span>Avevano anche alcuni pochi pescetti; ed egli, fatta la benedizione, comandò di porre anche quelli dinanzi a loro.</p>
<p class='clParInd'><span class='clNumRed'>08</span>E mangiarono e furon saziati; e de’ pezzi avanzati si levarono sette panieri.</p>
<p class='clParInd'><span class='clNumRed'>09</span>Or erano circa quattromila persone. Poi Gesù li licenziò;</p>
<p class='clParInd'><span class='clNumRed'>10</span>e subito, montato nella barca co’ suoi discepoli, andò dalle parti di Dalmanuta.</p>
<p class='clParInd'><span class='clNumRed'>11</span>E i Farisei si recaron colà e si misero a disputar con lui, chiedendogli, per metterlo alla prova, un segno dal cielo.</p>
<p class='clParInd'><span class='clNumRed'>12</span>Ma egli, dopo aver sospirato nel suo spirito, disse: Perché questa generazione chiede ella un segno? In verità io vi dico: Non sarà dato alcun segno a questa generazione.</p>
<p class='clParInd'><span class='clNumRed'>13</span>E lasciatili, montò di nuovo nella barca e passò all’altra riva.</p>
<p class='clParInd'><span class='clNumRed'>14</span>Or i discepoli aveano dimenticato di prendere dei pani, e non aveano seco nella barca che un pane solo.</p>
<p class='clParInd'><span class='clNumRed'>15</span>Ed egli dava loro de’ precetti dicendo: Badate, guardatevi dal lievito de’ Farisei e dal lievito d’Erode!</p>
<p class='clParInd'><span class='clNumRed'>16</span>Ed essi si dicevano gli uni agli altri: Egli è perché non abbiam pane.</p>
<p class='clParInd'><span class='clNumRed'>17</span>E Gesù, accortosene, disse loro: Perché ragionate voi del non aver pane? Non riflettete e non capite voi ancora? Avete il cuore indurito?</p>
<p class='clParInd'><span class='clNumRed'>18</span>Avendo occhi non vedete? e avendo orecchie non udite? e non avete memoria alcuna?</p>
<p class='clParInd'><span class='clNumRed'>19</span>Quand’io spezzai i cinque pani per i cinquemila, quante ceste piene di pezzi levaste? Essi dissero: Dodici.</p>
<p class='clParInd'><span class='clNumRed'>20</span>E quando spezzai i sette pani per i quattromila, quanti panieri pieni di pezzi levaste?</p>
<p class='clParInd'><span class='clNumRed'>21</span>Ed essi risposero: Sette. E diceva loro: Non capite ancora?</p>
<p class='clParInd'><span class='clNumRed'>22</span>E vennero in Betsaida; e gli fu menato un cieco, e lo pregarono che lo toccasse.</p>
<p class='clParInd'><span class='clNumRed'>23</span>Ed egli, preso il cieco per la mano, lo condusse fuor del villaggio; e sputatogli negli occhi e impostegli le mani, gli domandò:</p>
<p class='clParInd'><span class='clNumRed'>24</span>Vedi tu qualche cosa? Ed egli, levati gli occhi, disse: Scorgo gli uomini, perché li vedo camminare, e mi paion alberi.</p>
<p class='clParInd'><span class='clNumRed'>25</span>Poi Gesù gli mise di nuovo le mani sugli occhi; ed egli riguardò e fu guarito e vedeva ogni cosa chiaramente.</p>
<p class='clParInd'><span class='clNumRed'>26</span>E Gesù lo rimandò a casa sua e gli disse: Non entrar neppure nel villaggio.</p>
<p class='clParInd'><span class='clNumRed'>27</span>Poi Gesù, co’ suoi discepoli, se ne andò verso le borgate di Cesarea di Filippo; e cammin facendo domandò ai suoi discepoli: Chi dice la gente ch’io sia?</p>
<p class='clParInd'><span class='clNumRed'>28</span>Ed essi risposero: Gli uni, Giovanni Battista; altri, Elia; ed altri, uno de’ profeti.</p>
<p class='clParInd'><span class='clNumRed'>29</span>Ed egli domandò loro: E voi, chi dite ch’io sia? E Pietro gli rispose: Tu sei il Cristo.</p>
<p class='clParInd'><span class='clNumRed'>30</span>Ed egli vietò loro severamente di dir ciò di lui ad alcuno.</p>
<p class='clParInd'><span class='clNumRed'>31</span>Poi cominciò ad insegnar loro ch’era necessario che il Figliuol dell’uomo soffrisse molte cose, e fosse reietto dagli anziani e dai capi sacerdoti e dagli scribi, e fosse ucciso, e in capo a tre giorni risuscitasse.</p>
<p class='clParInd'><span class='clNumRed'>32</span>E diceva queste cose apertamente. E Pietro, trattolo da parte, prese a rimproverarlo.</p>
<p class='clParInd'><span class='clNumRed'>33</span>Ma egli, rivoltosi e guardati i suoi discepoli, rimproverò Pietro dicendo: Vattene via da me, Satana! Tu non hai il senso delle cose di Dio, ma delle cose degli uomini.</p>
<p class='clParInd'><span class='clNumRed'>34</span>E chiamata a sé la folla coi suoi discepoli, disse loro: Se uno vuol venir dietro a me, rinunzi a se stesso e prenda la sua croce e mi segua.</p>
<p class='clParInd'><span class='clNumRed'>35</span>Perché chi vorrà salvare la sua vita, la perderà; ma chi perderà la sua vita per amor di me e del Vangelo, la salverà.</p>
<p class='clParInd'><span class='clNumRed'>36</span>E che giova egli all’uomo se guadagna tutto il mondo e perde l’anima sua?</p>
<p class='clParInd'><span class='clNumRed'>37</span>E infatti, che darebbe l’uomo in cambio dell’anima sua?</p>
<p class='clParInd'><span class='clNumRed'>38</span>Perché se uno si sarà vergognato di me e delle mie parole in questa generazione adultera e peccatrice, anche il Figliuol dell’uomo si vergognerà di lui quando sarà venuto nella gloria del Padre suo coi santi angeli.</p>


</div>
</div>
</body>
</html>
