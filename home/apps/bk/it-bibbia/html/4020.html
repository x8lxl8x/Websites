<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>La Bibbia</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4020.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4019.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4021.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>

<h1>Matteo 20</h1>

<p class='clParInd'><span class='clNumRed'>01</span>Poiché il regno de’ cieli è simile a un padron di casa, il quale, in sul far del giorno, uscì a prender ad opra de’ lavoratori per la sua vigna.</p>
<p class='clParInd'><span class='clNumRed'>02</span>E avendo convenuto co’ lavoratori per un denaro al giorno, li mandò nella sua vigna.</p>
<p class='clParInd'><span class='clNumRed'>03</span>Ed uscito verso l’ora terza, ne vide degli altri che se ne stavano sulla piazza disoccupati,</p>
<p class='clParInd'><span class='clNumRed'>04</span>e disse loro: Andate anche voi nella vigna, e vi darò quel che sarà giusto. Ed essi andarono.</p>
<p class='clParInd'><span class='clNumRed'>05</span>Poi, uscito ancora verso la sesta e la nona ora, fece lo stesso.</p>
<p class='clParInd'><span class='clNumRed'>06</span>Ed uscito verso l’undicesima, ne trovò degli altri in piazza e disse loro: Perché ve ne state qui tutto il giorno inoperosi?</p>
<p class='clParInd'><span class='clNumRed'>07</span>Essi gli dissero: Perché nessuno ci ha presi a giornata. Egli disse loro: Andate anche voi nella vigna.</p>
<p class='clParInd'><span class='clNumRed'>08</span>Poi, fattosi sera, il padron della vigna disse al suo fattore: Chiama i lavoratori e paga loro la mercede, cominciando dagli ultimi fino ai primi.</p>
<p class='clParInd'><span class='clNumRed'>09</span>Allora, venuti quei dell’undecima ora, ricevettero un denaro per uno.</p>
<p class='clParInd'><span class='clNumRed'>10</span>E venuti i primi, pensavano di ricever di più; ma ricevettero anch’essi un denaro per uno.</p>
<p class='clParInd'><span class='clNumRed'>11</span>E ricevutolo, mormoravano contro al padron di casa, dicendo:</p>
<p class='clParInd'><span class='clNumRed'>12</span>Questi ultimi non han fatto che un’ora e tu li hai fatti pari a noi che abbiamo portato il peso della giornata e il caldo.</p>
<p class='clParInd'><span class='clNumRed'>13</span>Ma egli, rispondendo a un di loro, disse: Amico, io non ti fo alcun torto; non convenisti meco per un denaro?</p>
<p class='clParInd'><span class='clNumRed'>14</span>Prendi il tuo, e vattene; ma io voglio dare a quest’ultimo quanto a te.</p>
<p class='clParInd'><span class='clNumRed'>15</span>Non m’è lecito far del mio ciò che voglio? o vedi tu di mal occhio ch’io sia buono?</p>
<p class='clParInd'><span class='clNumRed'>16</span>Così gli ultimi saranno primi, e i primi ultimi.</p>
<p class='clParInd'><span class='clNumRed'>17</span>Poi Gesù, stando per salire a Gerusalemme, trasse da parte i suoi dodici discepoli; e, cammin facendo, disse loro:</p>
<p class='clParInd'><span class='clNumRed'>18</span>Ecco, noi saliamo a Gerusalemme, e il Figliuol dell’uomo sarà dato nelle mani de’ capi sacerdoti e degli scribi;</p>
<p class='clParInd'><span class='clNumRed'>19</span>ed essi lo condanneranno a morte, e lo metteranno nelle mani dei Gentili per essere schernito e flagellato e crocifisso; ma il terzo giorno risusciterà.</p>
<p class='clParInd'><span class='clNumRed'>20</span>Allora la madre de’ figliuoli di Zebedeo s’accostò a lui co’ suoi figliuoli, prostrandosi e chiedendogli qualche cosa.</p>
<p class='clParInd'><span class='clNumRed'>21</span>Ed egli le domandò: Che vuoi? Ella gli disse: Ordina che questi miei due figliuoli seggano l’uno alla tua destra e l’altro alla tua sinistra, nel tuo regno.</p>
<p class='clParInd'><span class='clNumRed'>22</span>E Gesù, rispondendo, disse: Voi non sapete quel che chiedete. Potete voi bere il calice che io sto per bere? Essi gli dissero: Sì, lo possiamo.</p>
<p class='clParInd'><span class='clNumRed'>23</span>Egli disse loro: Voi certo berrete il mio calice; ma quant’è al sedermi a destra o a sinistra non sta a me il darlo, ma è per quelli a cui è stato preparato dal Padre mio.</p>
<p class='clParInd'><span class='clNumRed'>24</span>E i dieci, udito ciò, furono indignati contro i due fratelli.</p>
<p class='clParInd'><span class='clNumRed'>25</span>Ma Gesù, chiamatili a sé, disse: Voi sapete che i principi delle nazioni le signoreggiano, e che i grandi usano potestà sopra di esse.</p>
<p class='clParInd'><span class='clNumRed'>26</span>Ma non è così tra voi; anzi, chiunque vorrà esser grande fra voi, sarà vostro servitore;</p>
<p class='clParInd'><span class='clNumRed'>27</span>e chiunque fra voi vorrà esser primo, sarà vostro servitore;</p>
<p class='clParInd'><span class='clNumRed'>28</span>appunto come il Figliuol dell’uomo non è venuto per esser servito ma per servire, e per dar la vita sua come prezzo di riscatto per molti.</p>
<p class='clParInd'><span class='clNumRed'>29</span>E come uscivano da Gerico, una gran moltitudine lo seguì.</p>
<p class='clParInd'><span class='clNumRed'>30</span>Ed ecco che due ciechi, seduti presso la strada, avendo udito che Gesù passava, si misero a gridare: Abbi pietà di noi, Signore, figliuol di Davide!</p>
<p class='clParInd'><span class='clNumRed'>31</span>Ma la moltitudine li sgridava, perché tacessero; essi però gridavan più forte: Abbi pietà di noi, Signore, figliuol di Davide!</p>
<p class='clParInd'><span class='clNumRed'>32</span>E Gesù, fermatosi, li chiamò e disse: Che volete ch’io vi faccia?</p>
<p class='clParInd'><span class='clNumRed'>33</span>Ed essi: Signore, che s’aprano gli occhi nostri.</p>
<p class='clParInd'><span class='clNumRed'>34</span>Allora Gesù, mosso a pietà, toccò gli occhi loro, e in quell’istante ricuperarono la vista e lo seguirono.</p>


</div>
</div>
</body>
</html>
