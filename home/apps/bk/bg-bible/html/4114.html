<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4114.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4113.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4115.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 14</h1>


<p class='clParInd'><span class='clNumRed'>01</span>&ensp;А след два дни щеше да бъде Пасхата и празникът на безквасните хлябове; и главните свещеници и книжниците търсеха случай да Го уловят с хитрост и да Го погубят.</p>
<p class='clParInd'><span class='clNumRed'>02</span>&ensp;Защото си казваха: Да не стане на празника, за да не се надигне вълнение между народа.</p>
<p class='clParInd'><span class='clNumRed'>03</span>&ensp;И когато Той беше във Витания и седеше на трапезата в къщата на Симон Прокажения, дойде една жена, която имаше алабастрен съд с миро от чист и скъпоценен нард; и като счупи съда, изля мирото на главата Му.</p>
<p class='clParInd'><span class='clNumRed'>04</span>&ensp;А имаше някои, които негодуваха и говореха помежду си: Защо така се прахоса мирото?</p>
<p class='clParInd'><span class='clNumRed'>05</span>&ensp;Защото това миро можеше да се продаде за повече от триста пеняза и парите да се раздадат на сиромасите. И негодуваха против нея.</p>
<p class='clParInd'><span class='clNumRed'>06</span>&ensp;Но Исус каза: Оставете я. Защо й досаждате? Тя извърши добро дело за Мене.</p>
<p class='clParInd'><span class='clNumRed'>07</span>&ensp;Защото сиромасите всякога са между вас и когато искате, можете да им направите добро; но Аз не винаги съм между вас.</p>
<p class='clParInd'><span class='clNumRed'>08</span>&ensp;Тя извърши това, което можеше; предварително помаза тялото Ми за погребение.</p>
<p class='clParInd'><span class='clNumRed'>09</span>&ensp;Истина ви казвам: Където и да се проповядва благовестието по целия свят, ще се разказва за неин спомен и за това, което тя направи.</p>
<p class='clParInd'><span class='clNumRed'>10</span>&ensp;Тогава Юда Искариотски, онзи, който беше един от дванадесетте, отиде при главните свещеници, за да им Го предаде.</p>
<p class='clParInd'><span class='clNumRed'>11</span>&ensp;Те, като чуха, се зарадваха и обещаха да му дадат пари. И той търсеше сгоден случай да Го предаде.</p>
<p class='clParInd'><span class='clNumRed'>12</span>&ensp;А на първия ден на празника на безквасните хлябове, когато колеха жертви за Пасхата, учениците Му казаха: Къде искаш да отидем и приготвим, за да ядеш Пасхата?</p>
<p class='clParInd'><span class='clNumRed'>13</span>&ensp;И Той изпрати двама от учениците Си и им каза: Идете в града и ще ви срещне човек, който носи стомна с вода; вървете след него.</p>
<p class='clParInd'><span class='clNumRed'>14</span>&ensp;И където влезе, кажете на стопанина на тази къща: Учителят каза: Къде е приготвената за Мене гостна стая, където ще ям Пасхата с учениците Си?</p>
<p class='clParInd'><span class='clNumRed'>15</span>&ensp;И той ще ви посочи една голяма горна стая, постлана и готова; там ни пригответе.</p>
<p class='clParInd'><span class='clNumRed'>16</span>&ensp;И така, учениците излязоха и дойдоха в града; и намериха както беше им казал; и приготвиха Пасхата.</p>
<p class='clParInd'><span class='clNumRed'>17</span>&ensp;След като се свечери, Той дойде с дванадесетте.</p>
<p class='clParInd'><span class='clNumRed'>18</span>&ensp;И когато седяха на трапезата и ядяха, Исус каза: Истина ви казвам: Един от вас, който яде с Мене, ще Ме предаде.</p>
<p class='clParInd'><span class='clNumRed'>19</span>&ensp;Те започнаха да скърбят и да Му казват един след друг: Да не съм аз?</p>
<p class='clParInd'><span class='clNumRed'>20</span>&ensp;А Той им каза: Един от дванадесетте е, който топи заедно с Мене в блюдото.</p>
<p class='clParInd'><span class='clNumRed'>21</span>&ensp;Защото Човешкият Син отива, както е писано за Него; но горко на този човек, чрез когото Човешкият Син бива предаден! Добре би било за този човек, ако не бе се родил.</p>
<p class='clParInd'><span class='clNumRed'>22</span>&ensp;И когато ядяха, Исус взе хляб и като благослови, разчупи, даде им и каза: Вземете яжте; това е Моето тяло.</p>
<p class='clParInd'><span class='clNumRed'>23</span>&ensp;Взе и чашата, благослови и им даде; и те всички пиха от нея.</p>
<p class='clParInd'><span class='clNumRed'>24</span>&ensp;И им каза: Това е Моята кръв на новия завет, която се пролива за мнозина.</p>
<p class='clParInd'><span class='clNumRed'>25</span>&ensp;Истина ви казвам, че вече няма да пия от плода на лозата до онзи ден, когато ще го пия нов в Божието царство.</p>
<p class='clParInd'><span class='clNumRed'>26</span>&ensp;И като изпяха химн, излязоха на Елеонския хълм.</p>
<p class='clParInd'><span class='clNumRed'>27</span>&ensp;И Исус им каза: Вие всички ще се съблазните поради Мене тази нощ; защото е писано: Ще поразя пастира и овцете ще се разпръснат.</p>
<p class='clParInd'><span class='clNumRed'>28</span>&ensp;А след възкресението Си ще отида преди вас в Галилея.</p>
<p class='clParInd'><span class='clNumRed'>29</span>&ensp;А Петър Му каза: Дори и всички да се съблазнят, аз обаче няма.</p>
<p class='clParInd'><span class='clNumRed'>30</span>&ensp;Исус му каза: Истина ти казвам, че днес, тази нощ, преди петелът да изпее два пъти, ти три пъти ще се отречеш от Мен.</p>
<p class='clParInd'><span class='clNumRed'>31</span>&ensp;А той още по-разпалено говореше: Ако стане нужда и да умра с Тебе, пак няма да се отрека от Тебе. Същото казаха и другите.</p>
<p class='clParInd'><span class='clNumRed'>32</span>&ensp;Отидоха на едно място, наречено Гетсимания; и Той каза на учениците Си: Стойте тук, докато се помоля.</p>
<p class='clParInd'><span class='clNumRed'>33</span>&ensp;И взе със Себе Си Петър, Яков и Йоан; и започна да се ужасява и измъчва.</p>
<p class='clParInd'><span class='clNumRed'>34</span>&ensp;И им каза: Душата Ми е прескръбна до смърт; постойте тук и бдете.</p>
<p class='clParInd'><span class='clNumRed'>35</span>&ensp;И като отиде малко напред, падна на земята; и се молеше, ако е възможно, да Го отмине този час, като казваше:</p>
<p class='clParInd'><span class='clNumRed'>36</span>&ensp;Авва, Отче, за Тебе всичко е възможно; отмини Ме с тази чаша; не обаче както Аз искам, но както Ти искаш.</p>
<p class='clParInd'><span class='clNumRed'>37</span>&ensp;И дойде, намери ги заспали; и каза на Петър: Симоне, спиш ли? Не можа ли един час да бдиш?</p>
<p class='clParInd'><span class='clNumRed'>38</span>&ensp;Бдете и се молете, за да не паднете в изкушение. Духът е бодър, а тялото - немощно.</p>
<p class='clParInd'><span class='clNumRed'>39</span>&ensp;И пак отиде и се помоли, като каза същите думи.</p>
<p class='clParInd'><span class='clNumRed'>40</span>&ensp;И като дойде пак, намери ги заспали, защото очите им бяха натежали; и не знаеха какво да Му отговорят.</p>
<p class='clParInd'><span class='clNumRed'>41</span>&ensp;И дойде трети път и им каза: Още ли спите и почивате? Достатъчно! Дойде часът! Ето, Човешкият Син бива предаден в ръцете на грешниците.</p>
<p class='clParInd'><span class='clNumRed'>42</span>&ensp;Станете да вървим; ето, приближи се онзи, който Ме предава.</p>
<p class='clParInd'><span class='clNumRed'>43</span>&ensp;И веднага, докато Той говореше, дойде Юда, един от дванадесетте, и с него едно множество с мечове и сопи, изпратени от главните свещеници, книжниците и старейшините.</p>
<p class='clParInd'><span class='clNumRed'>44</span>&ensp;А онзи, който Го предаваше, беше им дал знак, като каза: Когото целуна за поздрав - Той е; хванете Го и Го заведете, като Го пазите здраво.</p>
<p class='clParInd'><span class='clNumRed'>45</span>&ensp;И когато дойде, веднага се приближи до Него и каза: Учителю! И Го целуна.</p>
<p class='clParInd'><span class='clNumRed'>46</span>&ensp;И те сложиха ръце на Него и Го хванаха.</p>
<p class='clParInd'><span class='clNumRed'>47</span>&ensp;А един от стоящите там измъкна меча си, удари слугата на първосвещеника и му отсече ухото.</p>
<p class='clParInd'><span class='clNumRed'>48</span>&ensp;Исус заговори и им каза: Като срещу разбойник ли сте излезли с мечове и сопи да Ме уловите?</p>
<p class='clParInd'><span class='clNumRed'>49</span>&ensp;Всеки ден бях при вас и поучавах в храма, и не Ме хванахте; но това стана, за да се сбъднат Писанията.</p>
<p class='clParInd'><span class='clNumRed'>50</span>&ensp;Тогава всички Го оставиха и се разбягаха.</p>
<p class='clParInd'><span class='clNumRed'>51</span>&ensp;И един младеж Го следваше, обвит с плащеница на голо; и те го хванаха.</p>
<p class='clParInd'><span class='clNumRed'>52</span>&ensp;А той, като остави плащеницата, избяга гол.</p>
<p class='clParInd'><span class='clNumRed'>53</span>&ensp;И заведоха Исус при първосвещеника, при когото се събраха и всички главни свещеници, и старейшините, и книжниците.</p>
<p class='clParInd'><span class='clNumRed'>54</span>&ensp;А Петър Го беше следвал отдалеч до вътре в двора на първосвещеника и седеше заедно със слугите, и се грееше на огъня.</p>
<p class='clParInd'><span class='clNumRed'>55</span>&ensp;И главните свещеници и целият Синедрион търсеха свидетелство против Исус, за да Го предадат на смърт, но не намериха.</p>
<p class='clParInd'><span class='clNumRed'>56</span>&ensp;Защото мнозина лъжесвидетелстваха против Него, но свидетелствата им се различаваха.</p>
<p class='clParInd'><span class='clNumRed'>57</span>&ensp;После някои станаха и лъжесвидетелстваха против Него, като казаха:</p>
<p class='clParInd'><span class='clNumRed'>58</span>&ensp;Ние Го чухме да казва: Аз ще разруша този ръкотворен храм и за три дни ще съградя друг, неръкотворен.</p>
<p class='clParInd'><span class='clNumRed'>59</span>&ensp;Но и в това свидетелствата им се различаваха.</p>
<p class='clParInd'><span class='clNumRed'>60</span>&ensp;Тогава първосвещеникът се изправи насред Синедриона и попита Исус: Нищо ли не отговаряш? Какво свидетелстват тези против Теб?</p>
<p class='clParInd'><span class='clNumRed'>61</span>&ensp;А Той мълчеше и не отговори нищо. Първосвещеникът пак Го попита: Ти ли си Христос, Син на Благословения?</p>
<p class='clParInd'><span class='clNumRed'>62</span>&ensp;А Исус каза: Аз съм; и ще видите Човешкия Син, седящ отдясно на Всесилния и идещ с небесните облаци.</p>
<p class='clParInd'><span class='clNumRed'>63</span>&ensp;Тогава първосвещеникът раздра дрехите си и каза: Каква нужда имаме вече от свидетели?</p>
<p class='clParInd'><span class='clNumRed'>64</span>&ensp;Чухте богохулството; как ви се вижда? И те всички Го осъдиха, че заслужава смъртно наказание.</p>
<p class='clParInd'><span class='clNumRed'>65</span>&ensp;И някои започнаха да Го заплюват, да Му закриват лицето, да Го блъскат и да Му казват: Познай! И служителите, като Го хванаха, Му удряха плесници.</p>
<p class='clParInd'><span class='clNumRed'>66</span>&ensp;И когато Петър беше долу, на двора, дойде една от слугините на първосвещеника;</p>
<p class='clParInd'><span class='clNumRed'>67</span>&ensp;и като видя Петър, че се грее, вгледа се в него и каза: И ти беше с Исус Назарянина.</p>
<p class='clParInd'><span class='clNumRed'>68</span>&ensp;А той се отрече и каза: Нито зная, нито разбирам какво говориш. И излезе вън в преддверието и петелът пропя.</p>
<p class='clParInd'><span class='clNumRed'>69</span>&ensp;Но слугинята го видя и пак започна да казва на стоящите там: Този е от тях.</p>
<p class='clParInd'><span class='clNumRed'>70</span>&ensp;А той пак се отрече. След малко стоящите там пак казаха на Петър: Наистина си от тях, защото си галилеянин и говорът те издава.</p>
<p class='clParInd'><span class='clNumRed'>71</span>&ensp;А той започна да проклина и да се кълне: Не познавам Този човек, за Когото говорите.</p>
<p class='clParInd'><span class='clNumRed'>72</span>&ensp;И начаса петелът пропя втори път. И Петър си спомни думите, които Исус му беше казал: Преди петелът да пропее два пъти, три пъти ще се отречеш от Мен. И като се замисли за това, заплака.</p>


</span>

</div>
</div>
</body>
</html>
