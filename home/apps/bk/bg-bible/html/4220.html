<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4220.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4219.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4221.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 20</h1>


<p class='clParInd'><span class='clNumRed'>01</span>&ensp;И в един от дните, когато Той поучаваше народа в храма и проповядваше благовестието, дойдоха главните свещеници и книжниците със старейшините и Му казаха:</p>
<p class='clParInd'><span class='clNumRed'>02</span>&ensp;Кажи ни с каква власт правиш това или кой е Онзи, Който Ти е дал тази власт?</p>
<p class='clParInd'><span class='clNumRed'>03</span>&ensp;И Той им отвърна с думите: Ще ви задам и Аз един въпрос и Ми отговорете:</p>
<p class='clParInd'><span class='clNumRed'>04</span>&ensp;Йоановото кръщение от небето ли беше или от човеците?</p>
<p class='clParInd'><span class='clNumRed'>05</span>&ensp;А те разискваха помежду си: Ако кажем: От небето, ще каже: Защо не му повярвахте?</p>
<p class='clParInd'><span class='clNumRed'>06</span>&ensp;Но ако кажем: От човеците, целият народ ще ни убие с камъни, защото са убедени, че Йоан беше пророк.</p>
<p class='clParInd'><span class='clNumRed'>07</span>&ensp;И отговориха, че не знаят откъде беше.</p>
<p class='clParInd'><span class='clNumRed'>08</span>&ensp;Тогава Исус им каза: Нито Аз ви казвам с каква власт правя това.</p>
<p class='clParInd'><span class='clNumRed'>09</span>&ensp;И започна да разказва на народа следната притча: Един човек насади лозе, даде го под наем на земеделци и отиде в чужбина за дълго време.</p>
<p class='clParInd'><span class='clNumRed'>10</span>&ensp;И по време на гроздобера прати един слуга при земеделците, за да му дадат от плода на лозето; но земеделците го биха и го отпратиха празен.</p>
<p class='clParInd'><span class='clNumRed'>11</span>&ensp;Изпрати и друг слуга; а те и него биха, поругаха се над него и го отпратиха празен.</p>
<p class='clParInd'><span class='clNumRed'>12</span>&ensp;Изпрати и трети; но те и него нараниха и изхвърлиха.</p>
<p class='clParInd'><span class='clNumRed'>13</span>&ensp;Тогава стопанинът на лозето каза: Какво да направя? Ще изпратя любимия си син; може него да почетат.</p>
<p class='clParInd'><span class='clNumRed'>14</span>&ensp;Но земеделците, като го видяха, разискваха помежду си: Този е наследникът; нека го убием, за да стане наследството наше.</p>
<p class='clParInd'><span class='clNumRed'>15</span>&ensp;Изхвърлиха го вън от лозето и го убиха. И така, какво ще направи с тях стопанинът на лозето?</p>
<p class='clParInd'><span class='clNumRed'>16</span>&ensp;Ще дойде и ще погуби тези земеделци, и ще даде лозето на други. А като чуха това, казаха: Дано не бъде!</p>
<p class='clParInd'><span class='clNumRed'>17</span>&ensp;А той ги погледна и каза: Тогава какво значи това, което е писано: <br>Камъкът, който отхвърлиха зидарите,<br>Той стана глава на ъгъла?</p>
<p class='clParInd'><span class='clNumRed'>18</span>&ensp;Всеки, който падне върху този камък, ще се разбие, а върху когото падне, ще го смаже.</p>
<p class='clParInd'><span class='clNumRed'>19</span>&ensp;И в същия час книжниците и главните свещеници се опитаха да Го хванат, защото разбраха, че Той каза тази притча против тях, но се бояха от народа.</p>
<p class='clParInd'><span class='clNumRed'>20</span>&ensp;И като Го наблюдаваха, пратиха съгледвачи, които се преструваха, че са праведни, за да уловят някоя Негова дума така, че да Го предадат на началството и на властта на управителя.</p>
<p class='clParInd'><span class='clNumRed'>21</span>&ensp;И те Го запитаха, като казваха: Учителю, знаем, че право говориш и учиш, и у Тебе няма лицеприятие, но учиш Божия път според истината;</p>
<p class='clParInd'><span class='clNumRed'>22</span>&ensp;право ли е за нас да даваме данък на Цезаря или не?</p>
<p class='clParInd'><span class='clNumRed'>23</span>&ensp;А Той разбра лукавството им и им каза:</p>
<p class='clParInd'><span class='clNumRed'>24</span>&ensp;Покажете ми един динарий. Чий образ и надпис има? Те отговориха: На Цезаря.</p>
<p class='clParInd'><span class='clNumRed'>25</span>&ensp;А Той каза: Тогава отдавайте цезаревото на Цезаря, а Божието на Бога.</p>
<p class='clParInd'><span class='clNumRed'>26</span>&ensp;И не можаха да уловят нищо в думите Му пред народа; и зачудени на отговора Му, млъкнаха.</p>
<p class='clParInd'><span class='clNumRed'>27</span>&ensp;Тогава се приближиха някои от садукеите, които твърдят, че няма възкресение, и Го запитаха:</p>
<p class='clParInd'><span class='clNumRed'>28</span>&ensp;Учителю, Моисей ни е писал: Ако умре на някого брат му, който е женен, но е бездетен, брат му да вземе жената и да въздигне потомство на брат си.</p>
<p class='clParInd'><span class='clNumRed'>29</span>&ensp;А имаше седем братя; и първият взе жена и умря бездетен.</p>
<p class='clParInd'><span class='clNumRed'>30</span>&ensp;И вторият, и третият я взеха;</p>
<p class='clParInd'><span class='clNumRed'>31</span>&ensp;така също и седемте я взеха и умряха, без да оставят деца.</p>
<p class='clParInd'><span class='clNumRed'>32</span>&ensp;А после умря и жената.</p>
<p class='clParInd'><span class='clNumRed'>33</span>&ensp;И така, при възкресението на кого от тях ще бъде жена, защото и седемте я имаха за жена?</p>
<p class='clParInd'><span class='clNumRed'>34</span>&ensp;А Исус им каза: Човеците на този свят се женят и се омъжват;</p>
<p class='clParInd'><span class='clNumRed'>35</span>&ensp;а онези, които се удостоят да достигнат онзи свят и възкресението от мъртвите, нито се женят, нито се омъжват.</p>
<p class='clParInd'><span class='clNumRed'>36</span>&ensp;И не могат вече да умрат, понеже са равни на ангелите; и като участници във възкресението са синове на Бога.</p>
<p class='clParInd'><span class='clNumRed'>37</span>&ensp;А че мъртвите биват възкресени, това и Моисей показа в мястото, където писа за бодливия храст, когато нарече Господа Бог Авраамов, Бог Исааков и Бог Яковов.</p>
<p class='clParInd'><span class='clNumRed'>38</span>&ensp;Но Той не е Бог на мъртвите, а на живите; защото за Него всички са живи.</p>
<p class='clParInd'><span class='clNumRed'>39</span>&ensp;А някои от книжниците отговориха: Учителю, Ти добре каза.</p>
<p class='clParInd'><span class='clNumRed'>40</span>&ensp;Защото не смееха вече за нищо да Го попитат.</p>
<p class='clParInd'><span class='clNumRed'>41</span>&ensp;Исус ги попита: Как така казват, че Христос е Давидов син?</p>
<p class='clParInd'><span class='clNumRed'>42</span>&ensp;Защото сам Давид казва в книгата на псалмите:<br>Каза Господ на моя Господ:<br>Седи отдясно на Мене,</p>
<p class='clParInd'><span class='clNumRed'>43</span>&ensp;докато положа враговете Ти за Твое подножие.</p>
<p class='clParInd'><span class='clNumRed'>44</span>&ensp;И така, Давид Го нарича Господ; тогава как е Негов син?</p>
<p class='clParInd'><span class='clNumRed'>45</span>&ensp;И когато целият народ слушаше, Той каза на учениците Си:</p>
<p class='clParInd'><span class='clNumRed'>46</span>&ensp;Пазете се от книжниците, които обичат да ходят в дълги одежди и обичат поздрави по пазарите, първите места в синагогите и първите столове по угощенията,</p>
<p class='clParInd'><span class='clNumRed'>47</span>&ensp;които изпояждат домовете на вдовиците и за показ принасят дълги молитви. Те ще получат по-голямо осъждане.</p>


</span>

</div>
</div>
</body>
</html>
