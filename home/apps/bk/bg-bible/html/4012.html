<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4012.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4011.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4013.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 12</h1>


<p class='clParInd'><span class='clNumRed'>01</span>&ensp;По онова време, в една събота, Исус минаваше през нивите; а учениците Му, като огладняха, започнаха да късат класове и да ядат.</p>
<p class='clParInd'><span class='clNumRed'>02</span>&ensp;А фарисеите, като видяха това, казаха Му: Виж, Твоите ученици вършат нещо, което не е позволено да се върши в събота.</p>
<p class='clParInd'><span class='clNumRed'>03</span>&ensp;А Той им каза: Не сте ли чели какво направи Давид, когато той и мъжете, които бяха с него, огладняха,</p>
<p class='clParInd'><span class='clNumRed'>04</span>&ensp;как влезе в Божия дом и яде от присъствените хлябове, които не беше позволено да яде нито той, нито онези, които бяха с него, а само свещениците?</p>
<p class='clParInd'><span class='clNumRed'>05</span>&ensp;Или не сте чели в закона, че в съботен ден свещениците в храма нарушават съботата и все пак не са виновни.</p>
<p class='clParInd'><span class='clNumRed'>06</span>&ensp;Но, казвам ви, че тук има нещо повече от храма.</p>
<p class='clParInd'><span class='clNumRed'>07</span>&ensp;Но ако знаехте какво значи писаното: „Милост искам, а не жертва“, не бихте осъдили невинните.</p>
<p class='clParInd'><span class='clNumRed'>08</span>&ensp;Защото Човешкият Син е Господар на съботата.</p>
<p class='clParInd'><span class='clNumRed'>09</span>&ensp;И като си тръгна оттам, дойде в синагогата им.</p>
<p class='clParInd'><span class='clNumRed'>10</span>&ensp;Там имаше един човек с изсъхнала ръка. За да обвинят Исус, Го попитаха: Позволено ли е човек да изцелява в събота?</p>
<p class='clParInd'><span class='clNumRed'>11</span>&ensp;А Той им каза: Кой от вас, ако има една овца и тя в съботен ден падне в яма, няма да я улови и извади?</p>
<p class='clParInd'><span class='clNumRed'>12</span>&ensp;А колко по-ценен е човек от овца! Затова е позволено да се прави добро в съботен ден.</p>
<p class='clParInd'><span class='clNumRed'>13</span>&ensp;Тогава каза на човека: Протегни ръката си. И той я протегна; и тя стана здрава като другата.</p>
<p class='clParInd'><span class='clNumRed'>14</span>&ensp;А фарисеите, като излязоха, се наговориха против Него, как да Го погубят.</p>
<p class='clParInd'><span class='clNumRed'>15</span>&ensp;Но Исус, като узна това, се оттегли оттам; и мнозина тръгнаха след Него и Той ги изцели всички.</p>
<p class='clParInd'><span class='clNumRed'>16</span>&ensp;И им заръча да не разгласяват за Него;</p>
<p class='clParInd'><span class='clNumRed'>17</span>&ensp;за да се сбъдне казаното чрез пророк Исая:</p>
<p class='clParInd'><span class='clNumRed'>18</span>&ensp;„Ето Моя Слуга, Когото избрах,<br>Моя възлюбен, в Когото е благоволението на душата Ми.<br>Ще положа Духа Си на Него<br>и Той ще възвести съд на народите.</p>
<p class='clParInd'><span class='clNumRed'>19</span>&ensp;Няма да се скара, нито да извика,<br>нито ще чуе някой гласа Му по площадите.</p>
<p class='clParInd'><span class='clNumRed'>20</span>&ensp;Смазана тръстика няма да пречупи<br>и замъждял фитил няма да угаси,<br>докато изведе правосъдието към победа.</p>
<p class='clParInd'><span class='clNumRed'>21</span>&ensp;И в Неговото име народите ще се надяват.“</p>
<p class='clParInd'><span class='clNumRed'>22</span>&ensp;Тогава доведоха при Него един обладан от бяс, сляп и ням; и го изцели, така че немият проговори и прогледна.</p>
<p class='clParInd'><span class='clNumRed'>23</span>&ensp;И всички множества се смаяха и казваха: Да не би Този да е Давидовият син?</p>
<p class='clParInd'><span class='clNumRed'>24</span>&ensp;А фарисеите, като чуха това, казаха: Този не изгонва бесовете освен чрез началника на бесовете, Веелзевул.</p>
<p class='clParInd'><span class='clNumRed'>25</span>&ensp;А Исус, като знаеше техните мисли, им каза: Всяко царство, разделено против себе си, запустява; и никой град или дом, разделен против себе си, няма да устои.</p>
<p class='clParInd'><span class='clNumRed'>26</span>&ensp;Ако Сатана изгонва Сатана, той се е разделил против себе си; тогава как ще устои неговото царство?</p>
<p class='clParInd'><span class='clNumRed'>27</span>&ensp;При това, ако Аз изгонвам бесовете чрез Веелзевул, чрез кого ги изгонват вашите възпитаници? Затова те ще ви бъдат съдии.</p>
<p class='clParInd'><span class='clNumRed'>28</span>&ensp;Но ако Аз изгонвам бесовете чрез Божия Дух, то Божието царство е дошло върху вас.</p>
<p class='clParInd'><span class='clNumRed'>29</span>&ensp;Или как може да влезе някой в къщата на силния човек и да ограби покъщнината му, ако първо не го върже? Тогава ще ограби къщата му.</p>
<p class='clParInd'><span class='clNumRed'>30</span>&ensp;Който не е с Мене, той е против Мен; и който не събира с Мене, разпилява.</p>
<p class='clParInd'><span class='clNumRed'>31</span>&ensp;Затова ви казвам: Всеки грях и хула ще се прости на човеците; но хулата против Духа няма да се прости.</p>
<p class='clParInd'><span class='clNumRed'>32</span>&ensp;И ако някой каже дума против Човешкия Син, ще му се прости; но ако някой каже дума против Святия Дух, няма да му се прости - нито в този свят, нито в бъдещия.</p>
<p class='clParInd'><span class='clNumRed'>33</span>&ensp;Или направете дървото добро и плода му добър; или направете дървото лошо и плода му лош; защото по плода се познава дървото.</p>
<p class='clParInd'><span class='clNumRed'>34</span>&ensp;Рожби ехиднини! Как можете да говорите добро, като сте зли? Защото от онова, което препълва сърцето, говорят устата.</p>
<p class='clParInd'><span class='clNumRed'>35</span>&ensp;Добрият човек от доброто си съкровище изважда добри неща; а злият човек от злото си съкровище изважда зли неща.</p>
<p class='clParInd'><span class='clNumRed'>36</span>&ensp;И ви казвам, че за всяка празна дума, която кажат човеците, ще отговарят в деня на съда.</p>
<p class='clParInd'><span class='clNumRed'>37</span>&ensp;Защото от думите си ще се оправдаеш и от думите си ще се осъдиш.</p>
<p class='clParInd'><span class='clNumRed'>38</span>&ensp;Тогава някои от книжниците и фарисеите Му отговориха: Учителю, искаме да видим знамение от Теб.</p>
<p class='clParInd'><span class='clNumRed'>39</span>&ensp;А Той им отговори: Нечестиво и прелюбодейно поколение иска знамение, но друго знамение няма да му се даде освен знамението на пророк Йона.</p>
<p class='clParInd'><span class='clNumRed'>40</span>&ensp;Защото както Йона беше в корема на морското чудовище три дни и три нощи, така и Човешкият Син ще бъде в сърцето на земята три дни и три нощи.</p>
<p class='clParInd'><span class='clNumRed'>41</span>&ensp;Ниневийските мъже ще се явят на съда с това поколение и ще го осъдят, защото те се покаяха чрез Йоновата проповед; а, ето, тук има повече от Йона.</p>
<p class='clParInd'><span class='clNumRed'>42</span>&ensp;Южната царица ще се яви на съда с това поколение и ще го осъди, защото тя дойде от краищата на земята, за да чуе Соломоновата мъдрост; а, ето, тук има повече от Соломон.</p>
<p class='clParInd'><span class='clNumRed'>43</span>&ensp;Когато нечистият дух излезе от човека, той минава през безводни места, за да търси покой, и не намира.</p>
<p class='clParInd'><span class='clNumRed'>44</span>&ensp;Тогава казва: Ще се върна в къщата си, откъдето съм излязъл. И като дойде, намира я празна, пометена и подредена.</p>
<p class='clParInd'><span class='clNumRed'>45</span>&ensp;Тогава отива и взема със себе си седем други духа, по-зли от него, и като влязат, живеят там; и последното състояние на онзи човек става по-лошо от първото. Също така ще бъде и с това нечестиво поколение.</p>
<p class='clParInd'><span class='clNumRed'>46</span>&ensp;Когато Той още говореше на народа, ето, майка Му и братята Му стояха навън и искаха да Му говорят.</p>
<p class='clParInd'><span class='clNumRed'>47</span>&ensp;И някой си Му каза: Ето, майка Ти и братята Ти стоят вън и искат да Ти говорят.</p>
<p class='clParInd'><span class='clNumRed'>48</span>&ensp;А Той отговори на този, който Му каза, това: Коя е майка Ми и кои са братята Ми?</p>
<p class='clParInd'><span class='clNumRed'>49</span>&ensp;И като посочи с ръка към учениците Си, каза: Ето майка Ми и братята Ми!</p>
<p class='clParInd'><span class='clNumRed'>50</span>&ensp;Защото който върши волята на Моя Отец, Който е на небесата, той Ми е брат и сестра, и майка.</p>


</span>

</div>
</div>
</body>
</html>
