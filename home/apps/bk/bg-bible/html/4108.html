<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4108.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4107.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4109.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 08</h1>


<p class='clParInd'><span class='clNumRed'>01</span>&ensp;През онези дни, когато пак се беше събрало голямо множество и нямаха какво да ядат, Исус повика учениците Си и им каза:</p>
<p class='clParInd'><span class='clNumRed'>02</span>&ensp;Жал Ми е за народа, защото три дни вече седят при Мен и нямат какво да ядат;</p>
<p class='clParInd'><span class='clNumRed'>03</span>&ensp;и ако ги разпусна гладни по домовете им, ще им прималее по пътя; а някои от тях са дошли отдалеч.</p>
<p class='clParInd'><span class='clNumRed'>04</span>&ensp;И учениците Му отговориха: Откъде ще може някой да ги насити с хляб в това уединено място?</p>
<p class='clParInd'><span class='clNumRed'>05</span>&ensp;Той ги попита: Колко хляба имате? А те казаха: Седем.</p>
<p class='clParInd'><span class='clNumRed'>06</span>&ensp;И заповяда на народа да насядат по земята; и като взе седемте хляба, благодари, разчупи и даде на учениците Си, за да ги сложат. И ги сложиха пред народа.</p>
<p class='clParInd'><span class='clNumRed'>07</span>&ensp;Имаха и малко рибки; и като ги благослови, заповяда да ги сложат и тях.</p>
<p class='clParInd'><span class='clNumRed'>08</span>&ensp;И ядоха и се наситиха; и вдигнаха останалите къшеи - седем кошници.</p>
<p class='clParInd'><span class='clNumRed'>09</span>&ensp;А онези, които ядоха, бяха около четири хиляди души; и ги разпусна.</p>
<p class='clParInd'><span class='clNumRed'>10</span>&ensp;И веднага влезе в ладията с учениците Си и дойде в Далманутанските околии.</p>
<p class='clParInd'><span class='clNumRed'>11</span>&ensp;А фарисеите излязоха и започнаха да се препират с Него; и като Го изпитваха, поискаха от Него знамение от небето.</p>
<p class='clParInd'><span class='clNumRed'>12</span>&ensp;А Той въздъхна дълбоко от сърце и каза: Защо това поколение иска знамение? Истина ви казвам: На това поколение няма да се даде знамение.</p>
<p class='clParInd'><span class='clNumRed'>13</span>&ensp;И ги остави, влезе пак в ладията и премина на отсрещната страна.</p>
<p class='clParInd'><span class='clNumRed'>14</span>&ensp;Но учениците Му забравиха да вземат хляб и нямаха при себе си в ладията повече от един хляб.</p>
<p class='clParInd'><span class='clNumRed'>15</span>&ensp;И Той им заръча: Внимавайте, пазете се от кваса на фарисеите и от кваса на Ирод.</p>
<p class='clParInd'><span class='clNumRed'>16</span>&ensp;И те разискваха помежду си, като казваха: Това е, защото нямаме хляб.</p>
<p class='clParInd'><span class='clNumRed'>17</span>&ensp;А Исус, като разбра това, им каза: Защо разисквате за това, че нямате хляб? Още ли не разбирате, нито схващате? Вкаменено ли е сърцето ви?</p>
<p class='clParInd'><span class='clNumRed'>18</span>&ensp;Като имате очи, не виждате ли? И като имате уши, не чувате ли? И не помните ли?</p>
<p class='clParInd'><span class='clNumRed'>19</span>&ensp;Когато разчупих петте хляба на петте хиляди души, колко коша, пълни с къшеи, вдигнахте? Казаха Му: Дванадесет.</p>
<p class='clParInd'><span class='clNumRed'>20</span>&ensp;И когато разчупих седемте на четирите хиляди души, колко кошници, пълни с къшеи, вдигнахте? Казаха Му: Седем.</p>
<p class='clParInd'><span class='clNumRed'>21</span>&ensp;И им каза: Още ли не разбирате?</p>
<p class='clParInd'><span class='clNumRed'>22</span>&ensp;Дойдоха във Витсаида. И доведоха при Него един слепец и Му се молеха да се докосне до него.</p>
<p class='clParInd'><span class='clNumRed'>23</span>&ensp;А Той хвана слепеца за ръка, изведе го вън от селото и като плюна на очите му, положи на него ръце и го попита: Виждаш ли нещо?</p>
<p class='clParInd'><span class='clNumRed'>24</span>&ensp;И той, като повдигна очи, каза: Виждам хората, защото виждам неща като дървета, които ходят.</p>
<p class='clParInd'><span class='clNumRed'>25</span>&ensp;После пак положи ръце на очите му; и той втренчи очите си, оздравя и виждаше всичко ясно.</p>
<p class='clParInd'><span class='clNumRed'>26</span>&ensp;Исус го изпрати у дома му и каза: Не влизай в селото, нито казвай това на някого в селото.</p>
<p class='clParInd'><span class='clNumRed'>27</span>&ensp;И Исус излезе с учениците Си по селата на Цезарея Филипова; и по пътя попита учениците Си: Какво казват хората: Кой съм Аз?</p>
<p class='clParInd'><span class='clNumRed'>28</span>&ensp;А те Му отговориха: Йоан Кръстител; други - Илия; а трети - един от пророците.</p>
<p class='clParInd'><span class='clNumRed'>29</span>&ensp;Тогава ги попита: А вие какво казвате: Кой съм Аз? Петър Му отговори: Ти си Христос.</p>
<p class='clParInd'><span class='clNumRed'>30</span>&ensp;И им заръча на никого да не казват за Него.</p>
<p class='clParInd'><span class='clNumRed'>31</span>&ensp;И започна да ги учи как Човешкият Син трябва много да пострада и да бъде отхвърлен от старейшините, главните свещеници, книжниците, и да бъде убит, и след три дни да възкръсне.</p>
<p class='clParInd'><span class='clNumRed'>32</span>&ensp;И говореше явно тези думи. А Петър Го дръпна настрана и започна да Го мъмри.</p>
<p class='clParInd'><span class='clNumRed'>33</span>&ensp;А Той, като се обърна и погледна учениците Си, смъмра Петър, като каза: Махни се, Сатано, и иди зад Мене, защото не мислиш за Божиите неща, но за човешките неща.</p>
<p class='clParInd'><span class='clNumRed'>34</span>&ensp;И повика народа заедно с учениците Си и им каза: Ако иска някой да дойде след Мене, нека се отрече от себе си, нека вдигне кръста си и така нека Ме следва.</p>
<p class='clParInd'><span class='clNumRed'>35</span>&ensp;Защото, който иска да спаси живота си, ще го изгуби; а който изгуби живота си заради Мен и за благовестието, ще го спаси.</p>
<p class='clParInd'><span class='clNumRed'>36</span>&ensp;Понеже какво се ползва човек, като спечели целия свят, а изгуби живота си?</p>
<p class='clParInd'><span class='clNumRed'>37</span>&ensp;Защото какво би дал човек в замяна на живота си?</p>
<p class='clParInd'><span class='clNumRed'>38</span>&ensp;Защото ако се срамува някой заради Мен и заради думите Ми в това блудно и грешно поколение, то и Човешкият Син ще се срамува от него, когато дойде в славата на Своя Отец със святите ангели.</p>


</span>

</div>
</div>
</body>
</html>
