<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4115.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4114.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4116.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Марко 15</h1>


<p class='clParInd'><span class='clNumRed'>01</span>&ensp;И на сутринта главните свещеници със старейшините и книжниците и целият Синедрион незабавно свикаха съвещание и като вързаха Исус, отведоха Го и Го предадоха на Пилат.</p>
<p class='clParInd'><span class='clNumRed'>02</span>&ensp;И Пилат Го попита: Ти ли си Юдейският Цар? А Той му отговори: Ти казваш.</p>
<p class='clParInd'><span class='clNumRed'>03</span>&ensp;И главните свещеници Го обвиняваха в много неща.</p>
<p class='clParInd'><span class='clNumRed'>04</span>&ensp;А Пилат пак Го попита: Нищо ли не отговаряш? Виж за колко неща Те обвиняват!</p>
<p class='clParInd'><span class='clNumRed'>05</span>&ensp;Но Исус вече нищо не отговори, така че Пилат се чудеше.</p>
<p class='clParInd'><span class='clNumRed'>06</span>&ensp;А на всеки празник той им пускаше по един затворник, за когото отправеха прошение.</p>
<p class='clParInd'><span class='clNumRed'>07</span>&ensp;А имаше един на име Варава, затворен заедно с онези бунтовници, които по време на бунта бяха извършили убийство.</p>
<p class='clParInd'><span class='clNumRed'>08</span>&ensp;И народът се изкачи и започна да иска от Пилат да направи за тях, каквото имаше обичай да прави.</p>
<p class='clParInd'><span class='clNumRed'>09</span>&ensp;А Пилат им отговори: Искате ли да ви пусна Юдейския Цар</p>
<p class='clParInd'><span class='clNumRed'>10</span>&ensp;(понеже видя, че главните свещеници от завист Го бяха предали)?</p>
<p class='clParInd'><span class='clNumRed'>11</span>&ensp;Но главните свещеници подбудиха народа да искат по-добре да им пусне Варава.</p>
<p class='clParInd'><span class='clNumRed'>12</span>&ensp;Пилат пак им каза: Тогава какво да направя с Този, Когото наричате Юдейски Цар?</p>
<p class='clParInd'><span class='clNumRed'>13</span>&ensp;А те пак изкрещяха: Разпъни Го!</p>
<p class='clParInd'><span class='clNumRed'>14</span>&ensp;А Пилат им каза: Че какво зло е сторил? Но те още по-силно закрещяха: Разпъни Го!</p>
<p class='clParInd'><span class='clNumRed'>15</span>&ensp;Тогава Пилат, като искаше да угоди на народа, пусна им Варава, а Исус бичува и Го предаде на разпятие.</p>
<p class='clParInd'><span class='clNumRed'>16</span>&ensp;Войниците Го заведоха вътре в двора, т. е. в преторията, и свикаха цялата дружина.</p>
<p class='clParInd'><span class='clNumRed'>17</span>&ensp;И Му облякоха пурпурна мантия, сплетоха и венец от тръни и Го положиха на главата Му.</p>
<p class='clParInd'><span class='clNumRed'>18</span>&ensp;И започнаха да Го поздравяват: Здравей, Царю Юдейски!</p>
<p class='clParInd'><span class='clNumRed'>19</span>&ensp;И Го удряха по главата с тръстикова пръчка, заплюваха Го и като коленичеха, кланяха Му се.</p>
<p class='clParInd'><span class='clNumRed'>20</span>&ensp;След като Му се подиграха, съблякоха Му пурпурната мантия, облякоха Го в Неговите дрехи и Го изведоха навън да Го разпънат.</p>
<p class='clParInd'><span class='clNumRed'>21</span>&ensp;И накараха да носи кръста Му някой си Симон Киринееца, баща на Александър и Руф, който минаваше на връщане от нива.</p>
<p class='clParInd'><span class='clNumRed'>22</span>&ensp;И заведоха Исус на мястото Голгота, което значи Лобно място.</p>
<p class='clParInd'><span class='clNumRed'>23</span>&ensp;И Му дадоха вино, смесено със смирна, но Той не прие.</p>
<p class='clParInd'><span class='clNumRed'>24</span>&ensp;След като Го разпънаха, си разделиха дрехите Му и хвърлиха жребий за тях, кой какво да вземе.</p>
<p class='clParInd'><span class='clNumRed'>25</span>&ensp;А беше третият час, когато Го разпънаха.</p>
<p class='clParInd'><span class='clNumRed'>26</span>&ensp;А надписът на обвинението Му беше написан така: Юдейският Цар.</p>
<p class='clParInd'><span class='clNumRed'>27</span>&ensp;И с Него разпънаха двама разбойника, един от дясната Му страна и един от лявата Му страна.</p>
<p class='clParInd'><span class='clNumRed'>28</span>&ensp;И се изпълни Писанието, което казва: И към беззаконниците беше причислен.</p>
<p class='clParInd'><span class='clNumRed'>29</span>&ensp;И които минаваха оттам, Го хулеха, като клатеха глави и казваха: Уха! Ти, Който разрушаваш храма и за три дни пак го съграждаш,</p>
<p class='clParInd'><span class='clNumRed'>30</span>&ensp;спаси Себе Си и слез от кръста!</p>
<p class='clParInd'><span class='clNumRed'>31</span>&ensp;Подобно и главните свещеници с книжниците Му се подиграваха, като казваха помежду си: Други е избавил, а пък Себе Си не може да избави!</p>
<p class='clParInd'><span class='clNumRed'>32</span>&ensp;Нека Христос, Израелевият Цар, слезе сега от кръста, за да видим и да повярваме. И разпънатите с него Го ругаеха.</p>
<p class='clParInd'><span class='clNumRed'>33</span>&ensp;А на шестия час настана тъмнина по цялата земя и продължи до деветия час.</p>
<p class='clParInd'><span class='clNumRed'>34</span>&ensp;И на деветия час Исус извика със силен глас: Елои, Елои, лама савахтани?, което значи: Боже Мой, Боже Мой, защо си Ме оставил?</p>
<p class='clParInd'><span class='clNumRed'>35</span>&ensp;И някои от стоящите там, като чуха, казаха: Ето, вика Илия.</p>
<p class='clParInd'><span class='clNumRed'>36</span>&ensp;И един изтича, натопи гъба в оцет, надяна я на тръстикова пръчка и Му даде да пие, като казваше: Оставете Го! Да видим дали ще дойде Илия да Го снеме.</p>
<p class='clParInd'><span class='clNumRed'>37</span>&ensp;А Исус, като нададе силен вик, издъхна.</p>
<p class='clParInd'><span class='clNumRed'>38</span>&ensp;И завесата на храма се раздра на две, от горе до долу.</p>
<p class='clParInd'><span class='clNumRed'>39</span>&ensp;А стотникът, който стоеше срещу Него, като видя, че така извика и издъхна, каза: Наистина Този човек беше Божий Син.</p>
<p class='clParInd'><span class='clNumRed'>40</span>&ensp;Имаше още и жени, които гледаха отдалеч, между които бяха и Мария Магдалена и Мария, майката на малкия Яков и на Йосия, и Саломия;</p>
<p class='clParInd'><span class='clNumRed'>41</span>&ensp;които, когато беше в Галилея, вървяха след Исус и Му служеха; имаше и много други жени, които бяха дошли с Него в Йерусалим.</p>
<p class='clParInd'><span class='clNumRed'>42</span>&ensp;И когато вече се свечери, понеже беше Денят на Приготовлението, т. е. преди събота, </p>
<p class='clParInd'><span class='clNumRed'>43</span>&ensp;дойде Йосиф от Ариматея, един почтен съветник, който и сам очакваше Божието царство, и се осмели да влезе при Пилат и да поиска тялото на Исус.</p>
<p class='clParInd'><span class='clNumRed'>44</span>&ensp;А Пилат се учуди, че вече е умрял, и като повика стотника, попита го дали е мъртъв от дълго време.</p>
<p class='clParInd'><span class='clNumRed'>45</span>&ensp;И като разбра от стотника, отстъпи тялото на Йосиф.</p>
<p class='clParInd'><span class='clNumRed'>46</span>&ensp;И той купи плащеница и като Го сне, обви Го в плащеницата и Го положи в гроб, който беше изсечен в скала, и сложи камък върху гробната врата.</p>
<p class='clParInd'><span class='clNumRed'>47</span>&ensp;А Мария Магдалена и Мария, Йосиевата майка, гледаха къде Го полагат.</p>


</span>

</div>
</div>
</body>
</html>
