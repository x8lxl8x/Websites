<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4009.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4008.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4010.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 09</h1>


<p class='clParInd'><span class='clNumRed'>01</span>&ensp;Тогава Той влезе в една ладия, премина и дойде в Своя Си град.</p>
<p class='clParInd'><span class='clNumRed'>02</span>&ensp;И, ето, донесоха при Него един паралитик, сложен на постелка; и Исус, като видя вярата им, каза на парализирания човек: Дерзай, синко; прощават ти се греховете.</p>
<p class='clParInd'><span class='clNumRed'>03</span>&ensp;И, ето, някои от книжниците си казаха: Този богохулства.</p>
<p class='clParInd'><span class='clNumRed'>04</span>&ensp;А Исус, като знаеше мислите им, каза: Защо мислите зло в сърцата си?</p>
<p class='clParInd'><span class='clNumRed'>05</span>&ensp;Защото кое е по-лесно да кажа: Прощават ти се греховете, или да кажа: Стани и ходи?</p>
<p class='clParInd'><span class='clNumRed'>06</span>&ensp;Но за да познаете, че Човешкият Син има власт на земята да прощава греховете (тогава каза на паралитика): Стани, вдигни постелката си и иди у дома си.</p>
<p class='clParInd'><span class='clNumRed'>07</span>&ensp;И той стана и отиде у дома си.</p>
<p class='clParInd'><span class='clNumRed'>08</span>&ensp;А множествата, като видяха това, обзе ги страх и прославиха Бога, Който беше дал такава власт на човеците.</p>
<p class='clParInd'><span class='clNumRed'>09</span>&ensp;И като минаваше оттам, Исус видя един човек на име Матей, който седеше в бирничеството, и му каза: Върви след Мен! И той стана и Го последва.</p>
<p class='clParInd'><span class='clNumRed'>10</span>&ensp;И когато беше седнал на трапезата в къщата, ето, мнозина бирници и грешници дойдоха и насядаха с Исус и учениците Му.</p>
<p class='clParInd'><span class='clNumRed'>11</span>&ensp;И фарисеите, като видяха това, казаха на учениците Му: Защо вашият Учител яде с бирниците и грешниците?</p>
<p class='clParInd'><span class='clNumRed'>12</span>&ensp;А Той, като чу това, каза: Здравите нямат нужда от лекар, а болните.</p>
<p class='clParInd'><span class='clNumRed'>13</span>&ensp;Но идете и се научете какво значи писаното: „Милост искам, а не жертви“, защото не съм дошъл да призова праведните, а грешните към покаяние.</p>
<p class='clParInd'><span class='clNumRed'>14</span>&ensp;Тогава при Него дойдоха Йоановите ученици и казаха: Защо ние и фарисеите постим много, а Твоите ученици не постят?</p>
<p class='clParInd'><span class='clNumRed'>15</span>&ensp;Исус им каза: Могат ли сватбарите да жалеят, докато е с тях младоженецът? Ще дойде обаче време, когато младоженецът ще им бъде отнет; и тогава ще постят.</p>
<p class='clParInd'><span class='clNumRed'>16</span>&ensp;Никой не пришива кръпка от нетепан плат на вехта дреха; защото онова, което трябва да запълни скъсаното, съдира плата и съдраното става по-грозно.</p>
<p class='clParInd'><span class='clNumRed'>17</span>&ensp;Нито наливат ново вино в стари мехове; иначе меховете се спукват, виното изтича и меховете се изхабяват. Но наливат ново вино в нови мехове и двете се запазват.</p>
<p class='clParInd'><span class='clNumRed'>18</span>&ensp;Когато им говореше това, ето, един началник дойде, кланяше Му се и казваше: Дъщеря ми току-що умря; но ела и възложи ръката Си на нея, и тя ще оживее.</p>
<p class='clParInd'><span class='clNumRed'>19</span>&ensp;И като стана, Исус отиде след него, също и учениците Му.</p>
<p class='clParInd'><span class='clNumRed'>20</span>&ensp;И, ето, една жена, която имаше кръвотечение дванадесет години, се приближи отзад и се допря до полата на дрехата Му;</p>
<p class='clParInd'><span class='clNumRed'>21</span>&ensp;защото си казваше: Ако се допра до дрехата Му, ще оздравея.</p>
<p class='clParInd'><span class='clNumRed'>22</span>&ensp;А Исус, като се обърна и я видя, каза: Дерзай, дъще, твоята вяра те изцели. И в същия час жената оздравя.</p>
<p class='clParInd'><span class='clNumRed'>23</span>&ensp;И когато Исус дойде в къщата на началника и видя свирачите и народа разтревожени, каза:</p>
<p class='clParInd'><span class='clNumRed'>24</span>&ensp;Идете си, защото момичето не е умряло, а спи. А те Му се присмиваха.</p>
<p class='clParInd'><span class='clNumRed'>25</span>&ensp;А като изгониха народа, Той влезе и я хвана за ръката; и момичето стана.</p>
<p class='clParInd'><span class='clNumRed'>26</span>&ensp;И това се разчу по цялата онази страна.</p>
<p class='clParInd'><span class='clNumRed'>27</span>&ensp;И когато Исус си отиваше оттам, след Него вървяха двама слепи, които викаха: Смили се над нас, Сине Давидов!</p>
<p class='clParInd'><span class='clNumRed'>28</span>&ensp;И като влезе в къщи, слепите се приближиха до Него; и Исус им каза: Вярвате ли, че мога да направя това? Те Му отговориха: Вярваме, Господи.</p>
<p class='clParInd'><span class='clNumRed'>29</span>&ensp;Тогава Той се допря до очите им и каза: Нека ви бъде според вярата ви.</p>
<p class='clParInd'><span class='clNumRed'>30</span>&ensp;И очите им се отвориха. А Исус им заръча строго: Внимавайте никой да не узнае това.</p>
<p class='clParInd'><span class='clNumRed'>31</span>&ensp;А те, като излязоха, разгласиха славата Му по цялата онази страна.</p>
<p class='clParInd'><span class='clNumRed'>32</span>&ensp;И когато те излизаха, ето, доведоха при Него един ням човек, обладан от бяс.</p>
<p class='clParInd'><span class='clNumRed'>33</span>&ensp;И след като бе изгонен бесът, немият проговори; и множествата се чудеха и казваха: Никога не се е виждало такова нещо в Израел.</p>
<p class='clParInd'><span class='clNumRed'>34</span>&ensp;А фарисеите казваха: Чрез началника на бесовете Той изгонва бесовете.</p>
<p class='clParInd'><span class='clNumRed'>35</span>&ensp;Тогава Исус обикаляше всички градове и села и поучаваше в синагогите им, и проповядваше благовестието на царството; и изцеляваше всякаква болест и всякаква немощ.</p>
<p class='clParInd'><span class='clNumRed'>36</span>&ensp;А когато видя множествата, смили се над тях, защото бяха отрудени и пръснати като овце, които нямат пастир.</p>
<p class='clParInd'><span class='clNumRed'>37</span>&ensp;Тогава каза на учениците Си: Жътвата е изобилна, а работниците - малко;</p>
<p class='clParInd'><span class='clNumRed'>38</span>&ensp;затова се молете на Господаря на жътвата да изпрати работници на жътвата Си.</p>


</span>

</div>
</div>
</body>
</html>
