<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <link rel='stylesheet' type='text/css' media='screen' href='../styles/local.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4027.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4026.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4028.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Матей 27</h1>


<p class='clParInd'><span class='clNumRed'>01</span>&ensp;А на сутринта всички главни свещеници и народни старейшини се съвещаваха против Исус, за да Го предадат на смърт.</p>
<p class='clParInd'><span class='clNumRed'>02</span>&ensp;И като Го вързаха, заведоха Го и Го предадоха на управителя Пилат.</p>
<p class='clParInd'><span class='clNumRed'>03</span>&ensp;Тогава Юда, който Го беше предал, като видя, че Исус бе осъден, разкая се и върна тридесетте сребърника на главните свещеници и старейшините, и каза:</p>
<p class='clParInd'><span class='clNumRed'>04</span>&ensp;Съгреших, че предадох невинна кръв. А те казаха: Нас какво ни засяга това? Ти му мисли.</p>
<p class='clParInd'><span class='clNumRed'>05</span>&ensp;И като хвърли сребърниците в храма, излезе и отиде, и се обеси.</p>
<p class='clParInd'><span class='clNumRed'>06</span>&ensp;А главните свещеници взеха сребърниците и казаха: Не е позволено да ги слагаме в храмовата каса, понеже са цена на кръв.</p>
<p class='clParInd'><span class='clNumRed'>07</span>&ensp;И като се съветваха, купиха с тях Нивата на грънчаря за погребване на чужденци.</p>
<p class='clParInd'><span class='clNumRed'>08</span>&ensp;Затова онази нива се нарича и днес Кръвна нива.</p>
<p class='clParInd'><span class='clNumRed'>09</span>&ensp;Тогава се изпълни изреченото чрез пророк Йеремия, който казва: „И взеха тридесетте сребърника, цената, определена за Него от израелтяните,</p>
<p class='clParInd'><span class='clNumRed'>10</span>&ensp;и ги дадоха за Нивата на грънчаря, както ми заповяда Господ.“</p>
<p class='clParInd'><span class='clNumRed'>11</span>&ensp;А Исус застана пред управителя; и управителят Го попита: Ти Юдейският Цар ли си? А Исус му отвърна: Ти казваш.</p>
<p class='clParInd'><span class='clNumRed'>12</span>&ensp;И когато Го обвиняваха главните свещеници и старейшините, нищо не отговаряше.</p>
<p class='clParInd'><span class='clNumRed'>13</span>&ensp;Тогава Пилат Му каза: Не чуваш ли за колко неща свидетелстват против Тебе?</p>
<p class='clParInd'><span class='clNumRed'>14</span>&ensp;Но Той не му отговори нито на едно обвинение, така че управителят много се чудеше.</p>
<p class='clParInd'><span class='clNumRed'>15</span>&ensp;А на всеки празник управителят имаше обичай да пуска на народа един от затворниците, когото биха поискали.</p>
<p class='clParInd'><span class='clNumRed'>16</span>&ensp;А тогава имаха един прословут затворник на име Варава.</p>
<p class='clParInd'><span class='clNumRed'>17</span>&ensp;И така, като бяха събрани, Пилат им каза: Кого искате да ви пусна - Варава ли или Исус, наречен Христос?</p>
<p class='clParInd'><span class='clNumRed'>18</span>&ensp;Понеже знаеше, че от завист Го предаваха.</p>
<p class='clParInd'><span class='clNumRed'>19</span>&ensp;При това, като седеше на съдийския престол, жена му изпрати до него да кажат: Не прави нищо на Този праведник; защото днес много пострадах насън поради Него.</p>
<p class='clParInd'><span class='clNumRed'>20</span>&ensp;А главните свещеници и старейшините убедиха народа да изпроси Варава, а Исус да предаде на смърт.</p>
<p class='clParInd'><span class='clNumRed'>21</span>&ensp;Управителят ги попита: Кого от двамата искате да ви пусна? А те казаха: Варава.</p>
<p class='clParInd'><span class='clNumRed'>22</span>&ensp;Пилат им каза: Тогава какво да правя с Исус, наречен Христос? Те всички извикаха: Нека бъде разпънат!</p>
<p class='clParInd'><span class='clNumRed'>23</span>&ensp;А той каза: Че какво зло е сторил? А те още по-силно закрещяха: Разпъни Го!</p>
<p class='clParInd'><span class='clNumRed'>24</span>&ensp;И така Пилат, като видя, че никак не помага, а, напротив, че се повдига размирие, взе вода, уми си ръцете пред множеството и каза: Аз съм невинен за кръвта на Този праведник; вие му мислете.</p>
<p class='clParInd'><span class='clNumRed'>25</span>&ensp;А целият народ отговори: Кръвта Му да бъде върху нас и върху децата ни.</p>
<p class='clParInd'><span class='clNumRed'>26</span>&ensp;Тогава им пусна Варава; а Исус бичува и Го предаде на разпятие.</p>
<p class='clParInd'><span class='clNumRed'>27</span>&ensp;Тогава войниците на управителя заведоха Исус в преторията и събраха около Него цялата рота.</p>
<p class='clParInd'><span class='clNumRed'>28</span>&ensp;И като Го съблякоха, облякоха Го в червена мантия.</p>
<p class='clParInd'><span class='clNumRed'>29</span>&ensp;Сплетоха венец от тръни и го наложиха на главата Му, и сложиха тръстикова пръчка в дясната Му ръка; и като коленичеха пред Него, подиграваха Му се, като казваха: Здравей, Царю Юдейски!</p>
<p class='clParInd'><span class='clNumRed'>30</span>&ensp;И Го заплюваха, взеха тръстиковата пръчка и Го удряха по главата.</p>
<p class='clParInd'><span class='clNumRed'>31</span>&ensp;И след като се подиграха с Него, съблякоха Му мантията и Го облякоха с Неговите дрехи, и Го заведоха да Го разпънат.</p>
<p class='clParInd'><span class='clNumRed'>32</span>&ensp;А на излизане намериха един киринеец, на име Симон; него заставиха да носи кръста Му.</p>
<p class='clParInd'><span class='clNumRed'>33</span>&ensp;И като стигнаха до едно място, наречено Голгота, което значи Лобно място,</p>
<p class='clParInd'><span class='clNumRed'>34</span>&ensp;дадоха Му да пие вино, размесено с жлъчка; но Той, като вкуси, не прие да пие.</p>
<p class='clParInd'><span class='clNumRed'>35</span>&ensp;И когато Го разпънаха, разделиха си дрехите Му, като хвърлиха жребий.</p>
<p class='clParInd'><span class='clNumRed'>36</span>&ensp;И седяха там да Го пазят.</p>
<p class='clParInd'><span class='clNumRed'>37</span>&ensp;И поставиха над главата Му надпис с обвинението Му, който гласеше: Този е Исус, Юдейският Цар.</p>
<p class='clParInd'><span class='clNumRed'>38</span>&ensp;Заедно с Него бяха разпънати двама разбойници, един отдясно и един отляво.</p>
<p class='clParInd'><span class='clNumRed'>39</span>&ensp;А минаващите оттам Му се подиграваха, като клатеха глави и казваха:</p>
<p class='clParInd'><span class='clNumRed'>40</span>&ensp;Ти, Който разрушаваш храма и за три дни пак го съграждаш, спаси Себе Си. Ако си Божий Син, слез от кръста.</p>
<p class='clParInd'><span class='clNumRed'>41</span>&ensp;Също и главните свещеници с книжниците и старейшините Го подиграваха, като казваха:</p>
<p class='clParInd'><span class='clNumRed'>42</span>&ensp;Други е избавил, а пък Себе Си не може да избави! Той е Израелевият Цар! Нека слезе сега от кръста и ще повярваме в Него.</p>
<p class='clParInd'><span class='clNumRed'>43</span>&ensp;Упова на Бога; нека Го избави сега, ако Му е угоден; понеже каза: Божий Син съм.</p>
<p class='clParInd'><span class='clNumRed'>44</span>&ensp;По същия начин Го ругаеха и разпънатите с Него разбойници.</p>
<p class='clParInd'><span class='clNumRed'>45</span>&ensp;А от шестия час до деветия час тъмнина покриваше цялата земя.</p>
<p class='clParInd'><span class='clNumRed'>46</span>&ensp;А около деветия час Исус извика със силен глас: Ели, Ели, лама савахтани?, т. е.: Боже Мой, Боже Мой, защо си Ме оставил?</p>
<p class='clParInd'><span class='clNumRed'>47</span>&ensp;Някои от стоящите там, като чуха, казаха: Той вика Илия.</p>
<p class='clParInd'><span class='clNumRed'>48</span>&ensp;И веднага един от тях се завтече, взе гъба, натопи я в оцет и като я надяна на тръстикова пръчка, даде Му да пие.</p>
<p class='clParInd'><span class='clNumRed'>49</span>&ensp;А другите казаха: Остави! Да видим дали ще дойде Илия да Го избави.</p>
<p class='clParInd'><span class='clNumRed'>50</span>&ensp;А Исус, като извика пак със силен глас, издъхна.</p>
<p class='clParInd'><span class='clNumRed'>51</span>&ensp;И, ето, завесата на храма се раздра на две отгоре додолу, земята се разтресе, скалите се разпукаха,</p>
<p class='clParInd'><span class='clNumRed'>52</span>&ensp;гробовете се разтвориха и много тела на починали светии бяха възкресени,</p>
<p class='clParInd'><span class='clNumRed'>53</span>&ensp;които, като излязоха от гробовете след Неговото възкресение, влязоха в святия град и се явиха на мнозина.</p>
<p class='clParInd'><span class='clNumRed'>54</span>&ensp;А стотникът и онези, които заедно с него пазеха Исус, като видяха земетресението и всичко, което стана, много се уплашиха и казаха: Наистина този беше Син на Бога.</p>
<p class='clParInd'><span class='clNumRed'>55</span>&ensp;Там бяха още и гледаха отдалеч много жени, които бяха следвали Исус от Галилея и Му служеха;</p>
<p class='clParInd'><span class='clNumRed'>56</span>&ensp;сред тях бяха Мария Магдалена и Мария, майка на Яков и на Йосия, и майката на Зеведеевите синове.</p>
<p class='clParInd'><span class='clNumRed'>57</span>&ensp;И когато се свечери, дойде един богаташ от Ариматея на име Йосиф, който също се беше учил при Исус.</p>
<p class='clParInd'><span class='clNumRed'>58</span>&ensp;Той дойде при Пилат и поиска тялото на Исус. Тогава Пилат заповяда да му се даде.</p>
<p class='clParInd'><span class='clNumRed'>59</span>&ensp;Йосиф, като взе тялото, обви го с чиста плащеница</p>
<p class='clParInd'><span class='clNumRed'>60</span>&ensp;и го положи в своя нов гроб, който беше изсякъл в скалата; и като привали голям камък на гробната врата, си отиде.</p>
<p class='clParInd'><span class='clNumRed'>61</span>&ensp;А там бяха Мария Магдалена и другата Мария, които седяха срещу гроба.</p>
<p class='clParInd'><span class='clNumRed'>62</span>&ensp;И на следващия ден, който беше след деня на Приготовлението за празника, главните свещеници и фарисеите се събраха при Пилат и казаха:</p>
<p class='clParInd'><span class='clNumRed'>63</span>&ensp;Господарю, спомнихме си, че Онзи измамник приживе каза: След три дни ще възкръсна.</p>
<p class='clParInd'><span class='clNumRed'>64</span>&ensp;Затова заповядай гробът да се пази здраво до третия ден, да не би учениците Му да дойдат и да Го откраднат, и да кажат на народа: Възкръсна от мъртвите. Така последната измама ще бъде по-лоша от първата.</p>
<p class='clParInd'><span class='clNumRed'>65</span>&ensp;Пилат им каза: Вземете стража; идете, пазете Го, както знаете.</p>
<p class='clParInd'><span class='clNumRed'>66</span>&ensp;А те отидоха и завардиха гроба, и заедно със стражата запечатаха камъка.</p>


</span>

</div>
</div>
</body>
</html>
