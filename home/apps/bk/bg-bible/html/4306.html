<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../mp3/4306.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4305.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4307.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Йоан 06</h1>


<p class='clParInd'><span class='clNumRed'>01</span>&ensp;След това Исус отиде на отсрещната страна на Галилейското, т. е. Тивериадското езеро.</p>
<p class='clParInd'><span class='clNumRed'>02</span>&ensp;И след Него вървеше едно голямо множество, защото гледаха знаменията, които вършеше с болните.</p>
<p class='clParInd'><span class='clNumRed'>03</span>&ensp;И Исус се изкачи на хълма и там седеше с учениците Си.</p>
<p class='clParInd'><span class='clNumRed'>04</span>&ensp;А наближаваше юдейският празник Пасха.</p>
<p class='clParInd'><span class='clNumRed'>05</span>&ensp;Исус, като вдигна очи и видя, че към Него идва голямо множество, каза на Филип: Откъде да купим хляб да ядат тези хора?</p>
<p class='clParInd'><span class='clNumRed'>06</span>&ensp;(А каза това, за да го изпита; защото Той самият знаеше какво ще направи.)</p>
<p class='clParInd'><span class='clNumRed'>07</span>&ensp;Филип Му отговори: За двеста динария хляб няма да им стигне, за да вземе всеки по малко.</p>
<p class='clParInd'><span class='clNumRed'>08</span>&ensp;Един от учениците Му, Андрей, брат на Симон Петър, Му каза:</p>
<p class='clParInd'><span class='clNumRed'>09</span>&ensp;Тук има едно момче, което има пет ечемичени хляба и две риби; но какво са те за толкова хора.</p>
<p class='clParInd'><span class='clNumRed'>10</span>&ensp;Исус каза: Накарайте хората да насядат. А на това място имаше много трева; и така, насядаха около пет хиляди мъже на брой.</p>
<p class='clParInd'><span class='clNumRed'>11</span>&ensp;И така, Исус взе хлябовете и като благодари, раздаде ги на седналите; така и от рибите, колкото искаха.</p>
<p class='clParInd'><span class='clNumRed'>12</span>&ensp;И като се наситиха, каза на учениците Си: Съберете останалите къшеи, за да не се изгуби нищо.</p>
<p class='clParInd'><span class='clNumRed'>13</span>&ensp;И така от петте ечемичени хляба събраха и напълниха дванадесет коша с къшеи, останали от тези, които бяха яли.</p>
<p class='clParInd'><span class='clNumRed'>14</span>&ensp;Тогава хората, като видяха знамението, което Той извърши, казаха: Наистина, Този е пророкът, Който трябва да дойде на света.</p>
<p class='clParInd'><span class='clNumRed'>15</span>&ensp;И така, Исус, като разбра, че ще дойдат да Го вземат насила, за да Го направят цар, пак се оттегли сам на хълма.</p>
<p class='clParInd'><span class='clNumRed'>16</span>&ensp;А когато се свечери, учениците Му слязоха до езерото</p>
<p class='clParInd'><span class='clNumRed'>17</span>&ensp;и влязоха в ладия, и отплаваха към другата страна на езерото в Капернаум. И вече се беше стъмнило, а Исус още не беше дошъл при тях;</p>
<p class='clParInd'><span class='clNumRed'>18</span>&ensp;и езерото се вълнуваше, понеже духаше силен вятър.</p>
<p class='clParInd'><span class='clNumRed'>19</span>&ensp;И като бяха гребали около двадесет и пет или тридесет стадии, видяха, че Исус ходи по езерото и се приближава към ладията; и се уплашиха.</p>
<p class='clParInd'><span class='clNumRed'>20</span>&ensp;Но Той им каза: Аз съм; не бойте се!</p>
<p class='clParInd'><span class='clNumRed'>21</span>&ensp;Затова бяха готови да Го вземат в ладията; и веднага ладията се озова при сушата, към която отиваха.</p>
<p class='clParInd'><span class='clNumRed'>22</span>&ensp;На другия ден множеството, което стоеше от другата страна на езерото, като видя, че има само една ладия и че Исус не беше влязъл с учениците Си в ладията, а че учениците Му бяха тръгнали сами,</p>
<p class='clParInd'><span class='clNumRed'>23</span>&ensp;обаче други лодки бяха дошли от Тивериада близо до мястото, където бяха яли хляба, след като Господ бе благодарил,</p>
<p class='clParInd'><span class='clNumRed'>24</span>&ensp;и така, множеството хора, като видя, че нито Исус, нито учениците Му са там, те сами влязоха в ладиите и дойдоха в Капернаум, и търсеха Исус.</p>
<p class='clParInd'><span class='clNumRed'>25</span>&ensp;И като Го намериха от другата страна на езерото, Му казаха: Учителю, кога си дошъл тук?</p>
<p class='clParInd'><span class='clNumRed'>26</span>&ensp;Исус им отговори: Истина, истина ви казвам: Търсите Ме, не защото видяхте знамения, а защото ядохте от хлябовете и се наситихте.</p>
<p class='clParInd'><span class='clNumRed'>27</span>&ensp;Работете не за храна, която се разваля, а за храна, която трае за вечен живот, която Човешкият Син ще ви даде; защото Бог Отец Него е потвърдил с печата Си.</p>
<p class='clParInd'><span class='clNumRed'>28</span>&ensp;Затова те Му казаха: Какво да направим, за да вършим Божиите дела?</p>
<p class='clParInd'><span class='clNumRed'>29</span>&ensp;Исус им отговори: Това е Божието дело - да повярвате в Този, Когото Той е изпратил.</p>
<p class='clParInd'><span class='clNumRed'>30</span>&ensp;Тогава Му казаха: Че Ти какво знамение правиш, за да видим и да Ти повярваме? Какво вършиш?</p>
<p class='clParInd'><span class='clNumRed'>31</span>&ensp;Бащите ни са яли манната в пустинята, както е писано: „Хляб от небето им даде да ядат.“</p>
<p class='clParInd'><span class='clNumRed'>32</span>&ensp;На това Исус им каза: Истина, истина ви казвам - не Моисей ви даде хляба от небето, а Моят Отец ви дава истинския хляб от небето.</p>
<p class='clParInd'><span class='clNumRed'>33</span>&ensp;Защото Божият хляб е хлябът, който слиза от небето и дава живот на света.</p>
<p class='clParInd'><span class='clNumRed'>34</span>&ensp;Тогава те Му казаха: Господи, давай ни винаги този хляб.</p>
<p class='clParInd'><span class='clNumRed'>35</span>&ensp;Исус им отговори: Аз съм хлябът на живота; който дойде при Мене, никога няма да огладнее, и който вярва в Мене, никога няма да ожаднее.</p>
<p class='clParInd'><span class='clNumRed'>36</span>&ensp;Но ви казвам, че вие Ме видяхте и пак не вярвате.</p>
<p class='clParInd'><span class='clNumRed'>37</span>&ensp;Всичко, което Ми дава Отец, ще дойде при Мен, и който дойде при Мене, никак няма да го изгоня;</p>
<p class='clParInd'><span class='clNumRed'>38</span>&ensp;защото слязох от небето не Моята воля да върша, а волята на Този, Който Ме е изпратил.</p>
<p class='clParInd'><span class='clNumRed'>39</span>&ensp;И ето волята на Този, Който Ме е пратил: от всичко, което Ми е дал, да не изгубя нищо, но да го възкреся в последния ден.</p>
<p class='clParInd'><span class='clNumRed'>40</span>&ensp;Защото това е волята на Моя Отец: всеки, който види Сина и повярва в Него, да има вечен живот и Аз да го възкреся в последния ден.</p>
<p class='clParInd'><span class='clNumRed'>41</span>&ensp;Тогава юдеите роптаеха против Него, защото каза: Аз съм хлябът, който е слязъл от небето.</p>
<p class='clParInd'><span class='clNumRed'>42</span>&ensp;И попитаха: Не е ли този Исус, Йосифовият син, Чиито баща и майка ние познаваме? Как казва Той сега: Аз съм слязъл от небето?</p>
<p class='clParInd'><span class='clNumRed'>43</span>&ensp;Исус им отговори: Не роптайте помежду си.</p>
<p class='clParInd'><span class='clNumRed'>44</span>&ensp;Никой не може да дойде при Мен, ако не го привлече Отец, Който Ме е пратил, и Аз ще го възкреся в последния ден.</p>
<p class='clParInd'><span class='clNumRed'>45</span>&ensp;Писано е в пророците: „Всички ще бъдат научени от Бога.“ Всеки, който е чул от Отца и се е научил, идва при Мене.</p>
<p class='clParInd'><span class='clNumRed'>46</span>&ensp;Не че някой е видял Отца освен Онзи, Който е от Бога. Той е видял Отца.</p>
<p class='clParInd'><span class='clNumRed'>47</span>&ensp;Истина, истина ви казвам: Който вярва в Мен, има вечен живот.</p>
<p class='clParInd'><span class='clNumRed'>48</span>&ensp;Аз съм хлябът на живота.</p>
<p class='clParInd'><span class='clNumRed'>49</span>&ensp;Бащите ви ядоха манната в пустинята и въпреки това умряха.</p>
<p class='clParInd'><span class='clNumRed'>50</span>&ensp;Този е хлябът, който слиза от небето, за да яде някой от него и да не умре.</p>
<p class='clParInd'><span class='clNumRed'>51</span>&ensp;Аз съм живият хляб, който е слязъл от небето. Ако яде някой от този хляб, ще живее до века; да! И хлябът, който Аз ще дам, е Моята плът, която Аз ще дам за живота на света.</p>
<p class='clParInd'><span class='clNumRed'>52</span>&ensp;Тогава юдеите взеха да се препират помежду си и да казват: Как може Този да ни даде да ядем плътта Му?</p>
<p class='clParInd'><span class='clNumRed'>53</span>&ensp;Затова Исус им каза: Истина, истина ви казвам: Ако не ядете плътта на Човешкия Син и не пиете кръвта Му, нямате живот в себе си.</p>
<p class='clParInd'><span class='clNumRed'>54</span>&ensp;Който се храни с плътта Ми и пие кръвта Ми, има вечен живот; и Аз ще го възкреся в последния ден.</p>
<p class='clParInd'><span class='clNumRed'>55</span>&ensp;Защото Моята плът е истинска храна и Моята кръв е истинско питие.</p>
<p class='clParInd'><span class='clNumRed'>56</span>&ensp;Който се храни с Моята плът и пие Моята кръв, той пребъдва в Мен и Аз в него.</p>
<p class='clParInd'><span class='clNumRed'>57</span>&ensp;Както живият Отец Ме е пратил и Аз живея чрез Отца, така и онзи, който се храни с Мене, ще живее чрез Мене.</p>
<p class='clParInd'><span class='clNumRed'>58</span>&ensp;Този е хлябът, който слезе от небето; онзи, който се храни с този хляб, ще живее до века, а не както бащите ви ядоха и после измряха.</p>
<p class='clParInd'><span class='clNumRed'>59</span>&ensp;Това каза Исус в синагогата, като поучаваше в Капернаум.</p>
<p class='clParInd'><span class='clNumRed'>60</span>&ensp;И така, мнозина от учениците Му, като чуха това, казаха: Тежко е това учение; кой може да го слуша?</p>
<p class='clParInd'><span class='clNumRed'>61</span>&ensp;Но Исус, като знаеше в Себе Си, че учениците Му негодуват за това, ги попита: Това ли ви съблазнява?</p>
<p class='clParInd'><span class='clNumRed'>62</span>&ensp;Тогава какво ще кажете, ако видите Човешкия Син да отива там, където е бил преди?</p>
<p class='clParInd'><span class='clNumRed'>63</span>&ensp;Духът е, който дава живот; плътта нищо не ползва; думите, които съм ви говорил, са дух и живот.</p>
<p class='clParInd'><span class='clNumRed'>64</span>&ensp;Но има някои от вас, които не вярват. Защото Исус отначало знаеше кои са невярващите и кой е този, който щеше да Го предаде.</p>
<p class='clParInd'><span class='clNumRed'>65</span>&ensp;И прибави: Затова ви казах, че никой не може да дойде при Мен, ако не му е дадено от Отца.</p>
<p class='clParInd'><span class='clNumRed'>66</span>&ensp;Поради това мнозина от учениците Му отстъпиха и не ходеха вече с Него.</p>
<p class='clParInd'><span class='clNumRed'>67</span>&ensp;Тогава Исус каза на дванадесетте: Да не искате и вие да си отидете?</p>
<p class='clParInd'><span class='clNumRed'>68</span>&ensp;Симон Петър Му отговори: Господи, при кого да отидем? Ти имаш думи на вечен живот</p>
<p class='clParInd'><span class='clNumRed'>69</span>&ensp;и ние вярваме и знаем, че Ти си Христос, Син на живия Бог, Святият Божий.</p>
<p class='clParInd'><span class='clNumRed'>70</span>&ensp;Исус им отговори: Нима не Аз избрах вас, дванадесетте? А, ето, един от вас е дявол.</p>
<p class='clParInd'><span class='clNumRed'>71</span>&ensp;А Той говореше за Юда Симонов Искариотски; защото той, един от дванадесетте, щеше да Го предаде.</p></p>


</span>

</div>
</div>
</body>
</html>
