<!doctype html>
<html>
<head>
  <meta http-equiv='Content-Type' content='text/html; charset=UTF-8'>
  <meta name='viewport' content='width=device-width, initial-scale=1.0, user-scalable=1.0'>
  <title>Българска Библия</title>
  <link rel='stylesheet' type='text/css' media='screen' href='../../../../styles/global.css'>
  <script type='text/javascript' src='../../../../scripts/global.js'></script>
</head>
<body>
<audio id='idTrack' src='../sounds/4212.mp3' preload='auto'></audio>
<div id='idPanel'>
<div id='idTopbar'>
  <div id='idTopbarNavigation'>
    <a href='../../../../index.html'><span class='clNavHome'><span></a>
    <a href='../../index.html'><span class='clNavIndex'><span></a>
    <a href='./4211.html'><span class='clNavLeft'><span></a>
    <a href='../index.html'><span class='clNavUp'><span></a>
    <a href='./4213.html'><span class='clNavRight'><span></a>
    <span class='clNavRewind' onclick='fncRewindTrack( &quot;idTrack&quot; )'></span><span class='clNavPlay' onclick='fncPlayTrack( &quot;idTrack&quot; )'></span>
</div>
</div>
<div id='idContent'>
<h1>Лука 12</h1>


<p class='clParInd'><span class='clNumRed'>01</span>&ensp;По същото време се събра едно многохилядно множество, дотолкова, че едни други се тъпчеха, и Той почна да говори на учениците Си: Преди всичко, пазете се от фарисейския квас, който е лицемерие.</p>
<p class='clParInd'><span class='clNumRed'>02</span>&ensp;Няма нищо покрито, което да не се открие, и тайно, което да не се узнае.</p>
<p class='clParInd'><span class='clNumRed'>03</span>&ensp;Затова, каквото сте говорили в тъмно, ще се чуе на светло; и каквото сте казали на ухо във вътрешните стаи, ще се разгласи от покрива.</p>
<p class='clParInd'><span class='clNumRed'>04</span>&ensp;А на вас, Моите приятели, казвам: Не се бойте от тези, които убиват тялото и след това не могат нищо повече да направят.</p>
<p class='clParInd'><span class='clNumRed'>05</span>&ensp;Но ще ви предупредя от кого да се боите: бойте се от Онзи, Който, след като е убил, има власт да хвърля в пъкъла. Да! Казвам ви, от Него да се боите.</p>
<p class='clParInd'><span class='clNumRed'>06</span>&ensp;Не се ли продават пет врабчета за два асария? И нито едно от тях не е забравено пред Бога.</p>
<p class='clParInd'><span class='clNumRed'>07</span>&ensp;Но на вас и космите на главата са всички преброени. Не се бойте; вие сте много по-скъпи от врабчета.</p>
<p class='clParInd'><span class='clNumRed'>08</span>&ensp;И ви казвам: Всеки, който изповяда Мене пред човеците, ще го изповяда и Човешкият Син пред Божиите ангели;</p>
<p class='clParInd'><span class='clNumRed'>09</span>&ensp;но ако се отрече някой от Мене пред човеците, ще бъде отречен пред Божиите ангели.</p>
<p class='clParInd'><span class='clNumRed'>10</span>&ensp;И на всеки, който би казал дума против Човешкия Син, ще му се прости; но ако някой похули Святия Дух, няма да му се прости.</p>
<p class='clParInd'><span class='clNumRed'>11</span>&ensp;И когато ви заведат в синагогите и пред началствата и властите, не се безпокойте как или какво ще говорите, или какво ще кажете.</p>
<p class='clParInd'><span class='clNumRed'>12</span>&ensp;Защото Святият Дух ще ви научи в същия час какво трябва да кажете.</p>
<p class='clParInd'><span class='clNumRed'>13</span>&ensp;И някой от множеството Му каза: Учителю, кажи на брат ми да раздели с мене наследството.</p>
<p class='clParInd'><span class='clNumRed'>14</span>&ensp;А Той му отговори: Човече, кой Ме е поставил да ви съдя или да решавам делбите ви?</p>
<p class='clParInd'><span class='clNumRed'>15</span>&ensp;И им каза: Внимавайте и се пазете от всяко користолюбие; защото животът на човека не се състои в изобилието на имота му.</p>
<p class='clParInd'><span class='clNumRed'>16</span>&ensp;И им каза притча: Нивите на един богаташ родиха много плод.</p>
<p class='clParInd'><span class='clNumRed'>17</span>&ensp;Той размишляваше в себе си и си казваше: Какво да правя, защото нямам къде да събера плодовете си?</p>
<p class='clParInd'><span class='clNumRed'>18</span>&ensp;И каза: Ето какво ще направя - ще съборя житниците си и ще построя по-големи, и там ще събера всичкото си зърно и благата си.</p>
<p class='clParInd'><span class='clNumRed'>19</span>&ensp;И ще кажа на душата си: Душо, имаш много блага, натрупани за много години; успокой се, яж, пий и се весели.</p>
<p class='clParInd'><span class='clNumRed'>20</span>&ensp;А Бог му каза: Глупако! Тази нощ ще ти изискат душата; а това, което си приготвил, на кого ще бъде?</p>
<p class='clParInd'><span class='clNumRed'>21</span>&ensp;Така става с този, който събира имот за себе си и не богатее в Бога.</p>
<p class='clParInd'><span class='clNumRed'>22</span>&ensp;Каза още на учениците Си: Затова ви казвам, не се безпокойте за живота си, какво ще ядете, нито за тялото си, какво ще обличате.</p>
<p class='clParInd'><span class='clNumRed'>23</span>&ensp;Защото животът е повече от храната и тялото - от облеклото.</p>
<p class='clParInd'><span class='clNumRed'>24</span>&ensp;Наблюдавайте враните, че не сеят, нито жънат; те нямат нито скривалище, нито житница, но пак Бог ги храни. Колко по-скъпи сте вие от птиците!</p>
<p class='clParInd'><span class='clNumRed'>25</span>&ensp;И кой от вас може с грижа за себе си да прибави един лакът към ръста си?</p>
<p class='clParInd'><span class='clNumRed'>26</span>&ensp;И така, ако и най-малкото нещо не можете да направите, защо се безпокоите за друго?</p>
<p class='clParInd'><span class='clNumRed'>27</span>&ensp;Гледайте полските лилии как растат; не се трудят, нито предат; но ви казвам, дори Соломон в цялата си слава не се е обличал, както една от тях.</p>
<p class='clParInd'><span class='clNumRed'>28</span>&ensp;И ако Бог така облича полската трева, която днес я има, а утре я хвърлят в пещ, колко повече ще облича вас, маловерци!</p>
<p class='clParInd'><span class='clNumRed'>29</span>&ensp;И така, не търсете какво да ядете и какво да пиете и не се съмнявайте;</p>
<p class='clParInd'><span class='clNumRed'>30</span>&ensp;защото всичко това търсят народите на света; а вашият Отец знае, че се нуждаете от това.</p>
<p class='clParInd'><span class='clNumRed'>31</span>&ensp;Но търсете Божието царство и всичко това ще ви се прибави.</p>
<p class='clParInd'><span class='clNumRed'>32</span>&ensp;Не бой се, малко стадо, защото вашият Отец благоволи да ви даде царството.</p>
<p class='clParInd'><span class='clNumRed'>33</span>&ensp;Продайте имота си и давайте милостиня; направете си кесии, които не се износват, неизчерпаемо съкровище на небесата, където крадец не се приближава, нито молец го изяжда.</p>
<p class='clParInd'><span class='clNumRed'>34</span>&ensp;Защото където е съкровището ви, там ще бъде и сърцето ви.</p>
<p class='clParInd'><span class='clNumRed'>35</span>&ensp;Кръстът ви да бъде препасан и светилниците ви запалени;</p>
<p class='clParInd'><span class='clNumRed'>36</span>&ensp;и самите вие да приличате на човеци, които чакат господаря си, когато се върне от сватба, за да му отворят незабавно, щом дойде и похлопа.</p>
<p class='clParInd'><span class='clNumRed'>37</span>&ensp;Блажени онези слуги, чийто господар ги намери будни, когато си дойде; истина ви казвам, че той ще се препаше, ще ги накара да седнат на трапезата и ще дойде да им прислужи.</p>
<p class='clParInd'><span class='clNumRed'>38</span>&ensp;И ако дойде на втора стража или на трета стража и ги намери така, блажени са онези слуги.</p>
<p class='clParInd'><span class='clNumRed'>39</span>&ensp;Но това да знаете, че ако домакинът беше знаел в кой час ще дойде крадецът, щеше да бди и не би оставил да му подкопаят къщата.</p>
<p class='clParInd'><span class='clNumRed'>40</span>&ensp;Бъдете и вие готови; защото в час, когато не мислите за Него, Човешкият Син ще дойде.</p>
<p class='clParInd'><span class='clNumRed'>41</span>&ensp;Тогава Петър каза: Господи, само на нас ли казваш тази притча или на всички?</p>
<p class='clParInd'><span class='clNumRed'>42</span>&ensp;Господ каза: А кой е онзи верен и благоразумен настойник, когото господарят му ще постави над домашните си слуги, за да им дава навреме определената храна?</p>
<p class='clParInd'><span class='clNumRed'>43</span>&ensp;Блажен онзи слуга, чийто господар, когато си дойде, го намери, че прави така.</p>
<p class='clParInd'><span class='clNumRed'>44</span>&ensp;Истина ви казвам, че ще го постави над целия си имот.</p>
<p class='clParInd'><span class='clNumRed'>45</span>&ensp;Но ако онзи слуга каже в сърцето си: Господарят ми се забави, и почне да бие слугите и слугините, да яде, да пие и да се опива,</p>
<p class='clParInd'><span class='clNumRed'>46</span>&ensp;то господарят на онзи слуга ще дойде в ден, когато той не го очаква, и в час, който не знае, и като го бие тежко, ще определи неговата участ с неверните.</p>
<p class='clParInd'><span class='clNumRed'>47</span>&ensp;И онзи слуга, като е знаел волята на господаря си, но не е приготвил, нито е постъпил по волята му, ще бъде много бит.</p>
<p class='clParInd'><span class='clNumRed'>48</span>&ensp;А онзи, който не е знаел и е направил нещо, което заслужава бой, малко ще бъде бит. И от всеки, на когото много е дадено, много и ще се изисква; и на когото много са поверили, от него повече ще изискват.</p>
<p class='clParInd'><span class='clNumRed'>49</span>&ensp;Огън дойдох да хвърля на земята; и какво повече да искам, ако вече се е запалил?</p>
<p class='clParInd'><span class='clNumRed'>50</span>&ensp;Но имам кръщение, с което трябва да се кръстя; и под какво напрежение съм, докато се извърши!</p>
<p class='clParInd'><span class='clNumRed'>51</span>&ensp;Мислите ли, че съм дошъл да дам мир на земята? Не, казвам ви, но по-скоро разделение.</p>
<p class='clParInd'><span class='clNumRed'>52</span>&ensp;Защото отсега нататък петима в една къща ще бъдат разделени, трима срещу двама и двама срещу трима.</p>
<p class='clParInd'><span class='clNumRed'>53</span>&ensp;Ще се разделят баща против син и син против баща; майка против дъщеря и дъщеря против майка; свекърва против снаха си и снаха против свекърва си.</p>
<p class='clParInd'><span class='clNumRed'>54</span>&ensp;Казваше още на множествата: Когато видите облак да се издига от запад, веднага казвате: Дъжд ще вали; и така става.</p>
<p class='clParInd'><span class='clNumRed'>55</span>&ensp;И когато духа южен вятър, казвате: Ще стане жега; и става.</p>
<p class='clParInd'><span class='clNumRed'>56</span>&ensp;Лицемери! Изгледа на земята и на небето знаете да разтълкувате, а това време как не знаете да разтълкувате?</p>
<p class='clParInd'><span class='clNumRed'>57</span>&ensp;А защо самите вие не съдите кое е право?</p>
<p class='clParInd'><span class='clNumRed'>58</span>&ensp;Защото, когато отиваш с противника си да се явиш пред управителя, постарай се по пътя да се разбереш с него, да не би да те закара при съдията и съдията да те предаде на служителя, и той да те хвърли в тъмница.</p>
<p class='clParInd'><span class='clNumRed'>59</span>&ensp;Казвам ти, никак няма да излезеш оттам, докато не изплатиш и последното петаче.</p>


</span>

</div>
</div>
</body>
</html>
